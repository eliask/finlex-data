<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900159</dcterms:identifier>
  <finlex:ecliIdentifier>ECLI:FI:KKO:1990:159</finlex:ecliIdentifier>
  <dcterms:title>KKO:1990:159</dcterms:title>
  <dcterms:description>
    <p>
      <strong>Liikennevakuutus</strong>
    </p>
  </dcterms:description>
  <finlex:registerNumber>S89/725</finlex:registerNumber>
  <dcterms:date pvm="19890921">1989-09-21</dcterms:date>
  <finlex:fileCopyNumber>3459</finlex:fileCopyNumber>
  <dcterms:issued pvm="19901204">1990-12-04</dcterms:issued>
  <dcterms:abstract>
    <p>Auton sisätilassa vallinnut helteisestä säästä johtunut korkea lämpötila oli aiheuttanut autossa kuljetettavana olleen aineen räjähtämisen seurauksin, että autossa matkustajina olleet kaksi poikaa olivat vammautuneet. Räjähdys oli tapahtunut auton seistessä pysäköitynä siksi ajaksi, kun kuljettaja pistäytyi ostamaan autoon odottamaan jääneille pojille makeisia. Vahingon katsottiin aiheutuneen auton liikenteeseen käyttämisestä.</p>
  </dcterms:abstract>
  <p>LiikVakL 1 §</p>
  <dcterms:tableOfContents>
    <a href="19900159aloa0">ASIAN KÄSITTELY ALEMMISSA OIKEUKSISSA</a>
    <a href="19900159mhaku0">MUUTOKSENHAKU KORKEIMMASSA OIKEUDESSA</a>
    <a href="19900159yloa0">KORKEIMMAN OIKEUDEN RATKAISU 4.12.1990</a>
  </dcterms:tableOfContents>
  <finlex:content id="s19900159.kko">
    <div>
      <h2 id="19900159aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Turun raastuvanoikeuden päätös 16.12.1987</h3>
        <p>Raastuvanoikeus on Jarmo Olavi Mäkelän kanteesta katsonut selvitetyksi, että 5.6.1975 syntynyt Tommi Olavi Mäkelä ja 29.12.1976 syntynyt Janne Rikhard Mäkelä olivat 8.5.1981 olleet matkustajina isänsä Jarmo Olavi Mäkelän omistamassa, Vakuutusosakeyhtiö Sammossa liikennevakuutetussa henkilöautossa TEO-964.</p>
        <p>Jarmo Olavi Mäkelä oli pysäköinyt autonsa Kokemäen kaupungissa eräälle pysäköintipaikalle, jolloin Jarmo Olavi Mäkelän eräästä liikkeestä ostama lasipurkkiin pakattu orgaanista peroksidia sisältänyt Norpol katalysaattori oli räjähtänyt autossa ja aiheuttanut Tommi Olavi ja Janne Rikhard Mäkelälle vaikeita palovammoja kasvoihin, käsiin ja kurkunpäähän.</p>
        <p>Koska Tommi Olavi ja Janne Rikhard Mäkelän vammautuminen oli aiheutunut autossa tavanomaisesti kuljetettavan aineen räjähtämisestä, heidän vammautumisensa oli katsottava aiheutuneen auton liikenteeseen käyttämisestä.</p>
        <p>Edellä olevan perusteella raastuvanoikeus on velvoittanut vakuutusyhtiön suorittamaan Tommi Olavi ja Janne Rikhard Mäkelälle korvaukseksi pysyvästä viasta ja haitasta haittaluokan 9:n mukaan Janne Rikhard Mäkelälle 32.200 markkaa ja Tommi Olavi Mäkelälle 29.900 markkaa sekä heille kummallekin erikseen pysyvästä kosmeettisesta haitasta haittaluokan 2 a:n mukaan 40.800 markkaa eli korvausta Tommi Olavi Mäkelälle yhteensä 70.700 markkaa ja Janne Rikhard Mäkelälle 73.000 markkaa, kummatkin määrät 16 prosentin vuotuisine korkoineen 16.12.1987 lukien.</p>
      </div>
      <div>
        <h3>Turun hovioikeuden tuomio 14.4.1989</h3>
        <p>Hovioikeus, jonka tutkittavaksi vakuutusyhtiö valittamalla oli saattanut jutun, pysytti raastuvanoikeuden päätöksen. Vakuutusyhtiö on velvoitettu suorittamaan Jarmo Olavi Mäkelälle korvaukseksi oikeudenkäyntikuluista hovioikeudessa 900 markkaa.</p>
      </div>
    </div>
    <div>
      <h2 id="19900159mhaku0">MUUTOKSENHAKU KORKEIMMASSA OIKEUDESSA</h2>
      <p>Vakuutusyhtiölle on myönnetty valituslupa 9.8.1989. Valituksessaan vakuutusyhtiö on vaatinut kanteen hylkäämistä. Jarmo Olavi Mäkelä on antanut pyydetyn vastauksen.</p>
    </div>
    <div>
      <h2 id="19900159yloa0">KORKEIMMAN OIKEUDEN RATKAISU 4.12.1990</h2>
      <div>
        <h3>Perustelut</h3>
        <p>Tommi Olavi ja Janne Rikhard Mäkelän vammautuminen on aiheutunut hovioikeuden tuomiossa mainitun aineen räjähtämisestä autossa. Aineen säilytyslämpötila on plus 10 celciusasteesta plus 20 celsiusasteeseen. Jos aineen lämpötila nousee tämän yli, aine voi räjähtää. Ostettuaan aineen Jarmo Olavi Mäkelä on ottanut sen lasipurkkiin pakattuna autoonsa kuljettaakseen aineen kotiinsa. Kuljetuksen aikana on aurinko paistanut kirkkaalta taivaalta ja ulkolämpötila on ollut noin plus 24 celsiusastetta. Tästä on seurannut, että sisälämpötila autossa on noussut noin plus 35 asteeseen ja että aine on räjähtänyt hovioikeuden tuomiossa kerrotuin seurauksin. Täten kuljetuksen aikana vallinneet sääolosuhteet ovat aiheuttaneet räjähdysonnettomuuden ja lasten vammautumisen liikenteeseen käytetyssä autossa.</p>
        <p>Sitä seikkaa, että räjähdys on tapahtunut auton seistessä pysäköitynä siksi ajaksi kun Jarmo Olavi Mäkelä pistäytyi ostamaan makeisia autoon odottamaan jääneille pojilleen, ei ole pidettävä kuljetuksen keskeyttämisenä. Pysäköinnistä huolimatta lasten vammautuminen on aiheutunut auton käyttämisestä liikenteeseen liikennevakuutuslain 1 §:ssä tarkoitetuin tavoin.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta. Vakuutusosakeyhtiö Sampo velvoitetaan suorittamaan Jarmo Olavi Mäkelälle korvaukseksi hänelle vastauksen antamisesta täällä aiheutuneista kuluista 1.200 markkaa 16 prosentin korkoineen Korkeimman oikeuden tuomion antamisesta lukien.</p>
        <div>
          <p>Ratkaisuun osallistuneet: oikeusneuvokset Salervo, Ådahl, Mörä, Lehtonen ja Huopaniemi</p>
        </div>
      </div>
    </div>
  </finlex:content>
</finlex:document>
