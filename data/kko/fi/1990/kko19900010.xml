<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900010</dcterms:identifier>
  <finlex:ecliIdentifier>ECLI:FI:KKO:1990:10</finlex:ecliIdentifier>
  <dcterms:title>KKO:1990:10</dcterms:title>
  <dcterms:description>
    <p>
      <strong>Vahingonkorvaus</strong>
      <span>Korvattava vahinko</span>
    </p>
  </dcterms:description>
  <finlex:registerNumber>R88/630</finlex:registerNumber>
  <dcterms:date pvm="19890227">1989-02-27</dcterms:date>
  <finlex:fileCopyNumber>48</finlex:fileCopyNumber>
  <dcterms:issued pvm="19900117">1990-01-17</dcterms:issued>
  <dcterms:abstract>
    <p>Oy Alko Ab:lle tuomittiin korvaukseksi sen myymälästä anastetuista alkoholijuomista määrä, jonka arvioitiin vastaavan juomien valmistuksesta ja myyntiin toimittamisesta aiheutuneita kuluja ja poistoja..</p>
    <p>Ään</p>
    <p>Vrt. <a href="http://www.finlex.fi/fi/oikeus/kko/kko/1982/19820121">KKO:1982-II-121</a></p>
  </dcterms:abstract>
  <dcterms:tableOfContents>
    <a href="19900010aloa0">ASIAN KÄSITTELY ALEMMISSA OIKEUKSISSA</a>
    <a href="19900010mhaku0">MUUTOKSENHAKU KORKEIMMASSA OIKEUDESSA</a>
    <a href="19900010yloa0">KORKEIMMAN OIKEUDEN RATKAISU 17.1.1990</a>
  </dcterms:tableOfContents>
  <finlex:content id="s19900010.kko">
    <div>
      <h2 id="19900010aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kemijärven kihlakunnanoikeuden päätös 10.2.1988</h3>
        <p>Kihlakunnanoikeus on virallisen syyttäjän ja muun muassa Oy Alko Ab:n asianomistajana ajamasta syytteestä lausunut selvitetyksi, että A oli 3.3.1987 Sallassa murtautunut yhtiön paikallismyymälään ja anastanut sieltä 20 pulloa koskenkorvaviinaa sisältäneen korin ja 19 koskenkorvaviinapulloa ja pullon vodkaa sisältäneen korin, joista alkoholijuomapulloista avaamattomina takaisin saadut ja takavarikoidut kuusi pulloa koskenkorvaviinaa on määrätty luovutettaviksi yhtiölle. A on tuomittu menettelystään ehdolliseen vankeusrangaistukseen sekä velvoitettu suorittamaan yhtiölle korvaukseksi kateisiin jääneistä alkoholijuomista niiden vähittäismyyntihinta 2.184 markkaa ja muita korvauksia 909 markkaa 5 penniä, molemmat erät 16 prosentin korkoineen 3.3.1987 lukien, joihin korvauksiin jutussa rangaistukseen tuomitun B:n tuli osallistua 100 markalla. Lisäksi A on velvoitettu yhteisvastuullisesti B:n ja jutussa niin ikään rangaistukseen tuomitun C:n kanssa korvaamaan yhtiön oikeudenkäyntikulut 200 markalla.</p>
      </div>
      <div>
        <h3>Rovaniemen hovioikeuden päätös 28.7.1988</h3>
        <p>Hovioikeus, jossa A oli vaatinut, että hänen Oy Alko Ab:lle kateisiin jääneistä alkoholijuomista maksettavaksi tuomittu vahingonkorvaus alennetaan 38 markaksi, ei ole muuttanut kihlakunnanoikeuden päätöstä.</p>
      </div>
    </div>
    <div>
      <h2 id="19900010mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 12.10.1988. Virallinen syyttäjä ja Oy Alko Ab ovat antaneet pyydetyt vastaukset.</p>
      <p>A on toistanut hovioikeudessa esittämänsä kateisiin jääneistä alkoholijuomista tuomitun vahingonkorvauksen alentamista koskevan vaatimuksensa.</p>
    </div>
    <div>
      <h2 id="19900010yloa0">KORKEIMMAN OIKEUDEN RATKAISU 17.1.1990</h2>
      <div>
        <h3>Perustelut</h3>
        <p>Vahingonkorvauslain 5 luvun 5 §:n mukaan vahingonkorvauksella pyritään hyvittämään esinevahinkoa kärsineen rahana arvioitu tappio. Oy Alko Ab ei ole joutunut suorittamaan kateisiin jääneistä anastetuista alkoholijuomista alkoholijuoma- eikä liikevaihtoveroa. Jutussa ei ole ilmennyt, että alkoholijuomien myynti olisi vähentynyt anastuksen vuoksi. Yhtiölle näistä alkoholijuomista aiheutuneen vahingon on siten katsottava vastaavan juomien valmistuksesta ja myyntiin toimittamisesta aiheutuneiden kulujen ja poistojen määrää. Oikeudenkäymiskaaren 17 luvun 6 §:n nojalla Korkein oikeus arvioi tämän määrän 400 markaksi.</p>
      </div>
      <div>
        <h3>Päätöslauselma</h3>
        <p>Hovioikeuden päätöstä muutetaan siten, että A:n Oy Alko Ab:lle anastetuista alkoholijuomista maksettavaksi tuomittu vahingonkorvaus alennetaan 400 markaksi eli Oy Alko Ab:lle maksettava korvaus yhteensä 1.309 markaksi 5 penniksi 16 prosentin korkoineen 3.3.1987 lukien.</p>
        <div>
          <p>Ratkaisuun osallistuneet: oikeusneuvokset Salervo, Ådahl, Mörä, Lehtonen ja Rintala</p>
        </div>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Lehtonen: Katson, ettei ole syytä muuttaa hovioikeuden päätöstä, jonka siis jätän pysyväksi.</p>
      </div>
    </div>
  </finlex:content>
</finlex:document>
