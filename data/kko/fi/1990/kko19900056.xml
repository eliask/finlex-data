<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900056</dcterms:identifier>
  <finlex:ecliIdentifier>ECLI:FI:KKO:1990:56</finlex:ecliIdentifier>
  <dcterms:title>KKO:1990:56</dcterms:title>
  <dcterms:description>
    <p>
      <strong>Pahoinpitely</strong>
    </p>
    <p>
      <strong>Asianomistajarikos</strong>
    </p>
  </dcterms:description>
  <finlex:registerNumber>R89/675</finlex:registerNumber>
  <dcterms:date pvm="19900219">1990-02-19</dcterms:date>
  <finlex:fileCopyNumber>1171</finlex:fileCopyNumber>
  <dcterms:issued pvm="19900507">1990-05-07</dcterms:issued>
  <dcterms:abstract>
    <p>Asuinkerrostalon piha-alueelta talon porraskäytävään johtavilla ulkoportailla tapahtunut pahoinpitely ei ollut virallisen syytteen alainen rikos, koska portaita, jotka olivat yksityisellä alueella, ei ollut tarkoitettu yleiseen käyttöön eikä pahoinpitely siten ollut tapahtunut julkisessa paikassa.</p>
  </dcterms:abstract>
  <p>RL 21 luku 14 § 1 mom</p>
  <dcterms:tableOfContents>
    <a href="19900056aloa0">ASIAN KÄSITTELY ALEMMISSA OIKEUKSISSA</a>
    <a href="19900056mhaku0">MUUTOKSENHAKU KORKEIMMASSA OIKEUDESSA</a>
    <a href="19900056yloa0">KORKEIMMAN OIKEUDEN RATKAISU 7.5.1990</a>
  </dcterms:tableOfContents>
  <finlex:content id="s19900056.kko">
    <div>
      <h2 id="19900056aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Syyte Kuhmoisten kihlakunnanoikeudessa</h3>
        <p>Virallinen syyttäjä on kertonut, että A oli 27.8.1988 Kuhmoisten kunnan kirkonkylässä julkiseksi paikaksi katsottavalla alueella erään kerrostalon ulkoportailla lyönyt B:tä leukaan, johon oli tullut naarmu. Sen vuoksi syyttäjä on vaatinut A:n tuomitsemista rangaistukseen pahoinpitelystä.</p>
      </div>
      <div>
        <h3>Kihlakunnanoikeuden päätös 19.10.1988</h3>
        <p>Kuultuaan A:ta syytteestä ja varattuaan B:lle tilaisuuden tulla asianomistajana kuulluksi kihlakunnanoikeus on todennut, että B ei ollut ilmoittanut rikosta syytteeseen pantavaksi. Sen vuoksi ja koska teko oli tapahtunut yksityiseksi paikaksi katsottavalla piha-alueella kerrostalon ulkoportailla, kihlakunnanoikeus on, samalla kun A tuomittiin häneen kohdistetun toisen syytevaatimuksen nojalla teräaseen luvattomasta hallussapidosta yleisellä paikalla sakkorangaistukseen, jättänyt pahoinpitelyä koskevan rangaistusvaatimuksen tutkimatta.</p>
      </div>
      <div>
        <h3>Vaasan hovioikeuden päätös 29.8.1989</h3>
        <p>Hovioikeus, jonka tutkittavaksi virallinen syyttäjä oli saattanut jutun pahoinpitelyn osalta, on katsonut, että väitetty pahoinpitely ei ollut tapahtunut rikoslain 21 luvun 14 §:n 1 momentin tarkoittamassa julkisessa paikassa eikä se siten ollut virallisen syytteen alainen rikos. Sen vuoksi hovioikeus ei ole muuttanut kihlakunnanoikeuden päätöstä.</p>
      </div>
    </div>
    <div>
      <h2 id="19900056mhaku0">MUUTOKSENHAKU KORKEIMMASSA OIKEUDESSA</h2>
      <p>Virallinen syyttäjä, jolle on 29.11.1989 myönnetty valituslupa, on syytteensä toistaen vaatinut A:n tuomitsemista rangaistukseen pahoinpitelystä. A on antanut häneltä pyydetyn vastauksen.</p>
    </div>
    <div>
      <h2 id="19900056yloa0">KORKEIMMAN OIKEUDEN RATKAISU 7.5.1990</h2>
      <div>
        <h3>Perustelut</h3>
        <p>Kyseinen pahoinpitely on tapahtunut asuinkerrostalon piha-alueelta talon porraskäytävään johtavilla ulkoportailla. Portaat sijaitsevat yksityisellä alueella eikä niitä ole tarkoitettu yleiseen käyttöön. Pahoinpitely ei siten ole tapahtunut rikoslain 21 luvun 14 §:n 1 momentissa tarkoitetussa julkisessa paikassa eikä siis ole virallisen syytteen alainen rikos.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Jalanko, Nikkarinen, Mörä, Paasikoski ja Krook</p>
        </div>
      </div>
    </div>
  </finlex:content>
</finlex:document>
