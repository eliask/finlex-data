<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800024t</dcterms:identifier>
  <finlex:ecliIdentifier>ECLI:FI:KKO:1980:II24</finlex:ecliIdentifier>
  <dcterms:title>KKO:1980-II-24</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
    </p>
    <p>
      <strong>Oikeudenomistajien oikeus korvaukseen</strong>
    </p>
    <p>
      <strong>Purku</strong>
    </p>
    <p>
      <strong>Työntekijän sairauteen perustuvaa korvausta koskeva asia</strong>
    </p>
  </dcterms:description>
  <finlex:registerNumber>411/139 VakD 1976</finlex:registerNumber>
  <dcterms:date pvm="19790827">1979-08-27</dcterms:date>
  <finlex:fileCopyNumber>2214</finlex:fileCopyNumber>
  <dcterms:issued pvm="19800306">1980-03-06</dcterms:issued>
  <dcterms:abstract>
    <p>Työntekijän oikeudenomistajilla ei ole oikeutta vaatia purettavaksi päätöstä, jolla työntekijältä itseltään oli evätty oikeus saada korvausta sairaudestaan ammattitautilain ja tapaturmavakuutuslain nojalla. Purkuhakemus jätettiin tutkimatta.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800024taloa0">ASIAN KÄSITTELY ALEMMISSA OIKEUKSISSA</a>
    <a href="19800024tyloa0">KORKEIN OIKEUS</a>
  </dcterms:tableOfContents>
  <finlex:content id="s19800024t.kko">
    <div>
      <h2 id="19800024taloa0">ASIAN KÄSITTELY ALEMMISSA OIKEUKSISSA</h2>
      <p>Erkki A oli ollut Suomen Mineraali Oy - Finska Mineral Ab:n työssä sen asbestilouhoksessa ja -rikastamossa eri jaksoissa ja erilaisissa tehtävissä 30/6 1947 ja 8/5 1960 välisenä aikana. Hän oli 1950-luvun lopulla alkanut potea yskää, hengenahdistusta ja ajoittaista lievää kuumeilua ja hänet oli 12/12 1966 otettu hoidettavaksi sairaalaan, jossa hänen oli todettu potevan keuhkotuberkuloosia ja vasemmanpuoleista asbestoosia. A:n sairaudesta oli lainmukaisen korvauksen saamista varten ilmoitettu Keskinäiselle yhtiölle Teollisuusvakuutukselle, jossa Suomen Mineraali Oy - Finska Mineral Ab:llä oli tapaturmavakuutuslain ja 12/5 1939 annetun ammattitautilain mukainen vakuutus työntekijöitään varten. Vakuutusyhtiön alistettua epäävän päätöksensä vakuutusoikeuden tutkittavaksi vakuutusoikeus p. 21/5 1968 oli, koska A:lla todetut keuhkotuberkuloosi ja vasemmanpuoleinen asbestoosi eivät olleet tapaturman aiheuttamia eikä asbestoosi johtunut hänen Suomen Mineraali OY -Finska Mineral Ab:lle suorittamastaan työstä, mainittujen lakien nojalla evännyt korvauksen. KKO, jonka tutkittavaksi A oli valittamalla saattanut asian, p. 26/2 1969 oli jättänyt vakuutusoikeuden päätöksen pysyväksi.</p>
      <p>Erkki A:n kuoltua 19/4 1976 hänen veljensä Reino A oli kuolinpesän osakkaana anonut Keskinäiseltä yhtiöltä Teollisuusvakuutukselta elinkorkoa Erkki A:n keuhkotuberkuloosista ja vasemmanpuoleisesta asbestoosista sekä hautausapua Erkki A:n kuoleman johdosta. Vakuutusyhtiön palautettua hakemuksen Reino A antoi KKO:lle 1/12 1976 saapuneessa hakemuksessa KKO:n edellä mainitun päätöksen purkamista sekä hautauskuluja.</p>
    </div>
    <div>
      <h2 id="19800024tyloa0">KORKEIN OIKEUS</h2>
      <p>KKO p. käsitteli asian ; ja koska Reino A:lla Erkki A:n oikeudenomistajana ei ollut oikeutta vaatia puheena olevan Erkki A:n keuhkotuberkuloosistaan ja asbestoosistaan anomaa korvausta koskevan KKO:n päätöksen purkamista, KKO jätti purkuanomuksen tutkimatta. Erkki A:n kuoleman johdosta anottua hautausapua koskevan anomuksen tutkiminen välittömästi ei kuulunut KKO:n toimivaltaan. Sanottu anomus siirrettiin vakuutusoikeuden käsiteltäväksi.</p>
      <div>
        <p>Ratkaisuun osallistuneet: oikeusneuvokset Heinonen, Ådahl, Pirkko Surakka ja Nybergh sekä ylimääräinen oikeusneuvos Pentti Surakka</p>
      </div>
    </div>
  </finlex:content>
</finlex:document>
