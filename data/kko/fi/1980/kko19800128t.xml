<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800128t</dcterms:identifier>
  <finlex:ecliIdentifier>ECLI:FI:KKO:1980:II128</finlex:ecliIdentifier>
  <dcterms:title>KKO:1980-II-128</dcterms:title>
  <dcterms:description>
    <p>
      <strong>Vahingonkorvaus</strong>
    </p>
    <p>
      <strong>Tapaturmavakuutuslaki</strong>
    </p>
    <p>
      <strong>TapVakL 57 §:n 3 mom:ssa tarkoitettu summavakuutus</strong>
    </p>
    <p>
      <strong>Eduntasoitus</strong>
    </p>
  </dcterms:description>
  <finlex:registerNumber>1015 RD 1976</finlex:registerNumber>
  <dcterms:date pvm="19800116">1980-01-16</dcterms:date>
  <finlex:fileCopyNumber>125</finlex:fileCopyNumber>
  <dcterms:issued pvm="19801202">1980-12-02</dcterms:issued>
  <dcterms:abstract>
    <p>Vakuutusyhtiö oli suorittanut vammautuneelle pysyvästä haitasta tapaturmavakuutuslain 57 §:n 3 mom:ssa tarkoitetun vakuutuksen perusteella vahingon määrästä riippumattoman kertakaikkisen korvauksen. Vahingon aiheuttajan vaatimus, että hänen vammautuneelle pysyvästä haitasta maksettavasta korvauksesta vähennettäisiin mainittu vakuutusyhtiön suorittama korvaus, hylättiin, koskei hän ollut velvollinen maksamaan vammautuneelle tapahtuman johdosta sanotunlaista korvausta.</p>
    <p>Vrt. <a href="http://www.finlex.fi/fi/oikeus/kko/kko/1977/19770040">KKO:1977-II-40</a>, <a href="http://www.finlex.fi/fi/oikeus/kko/kko/1978/19780030">KKO:1978-II-30</a></p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800128taloa0">ASIAN KÄSITTELY ALEMMISSA OIKEUKSISSA</a>
    <a href="19800128tyloa0">KORKEIN OIKEUS</a>
  </dcterms:tableOfContents>
  <finlex:content id="s19800128t.kko">
    <div>
      <h2 id="19800128taloa0">ASIAN KÄSITTELY ALEMMISSA OIKEUKSISSA</h2>
      <p>A oli osakeyhtiölle B:lle 12/3 1971 tiedoksi toimituttamansa haasteen nojalla kannetta kehittäessään Helsingin RO:ssa kertonut, että hänen kävellessään 5/3 1970 Helsingissä Arkadiankadulla yhtiön omistaman talon kohdalla jalkakäytävällä oli talon katolta pudonnut hänen päälleen lunta ja jäätä niin, että hän oli saanut aivoruhjevamman sekä joutunut pitkäaikaiseen sairaalahoitoon ja ollut täysin kykenemätön työhön 31/8 1970 saakka ja siitä alkaen osittain työkyvytön. Lumen ja jään putoaminen oli johtunut siitä, ettei yhtiö ollut ajoissa huolehtinut lumen luomisesta katolta eikä asettanut jalkakäytävälle tarpeellisia ja riittäviä esteitä. Uudenmaan lääninhallitus oli tämän johdosta päätöksellään 7/6 1971, vahvistaen Helsingin maistraatin 21/1 1971 julistaman päätöksen, kaupungin yleisen järjestyssäännön nojalla tuominnut yhtiön isännöitsijän saamaan varoituksen. A oli sen vuoksi vaatinut, että yhtiö velvoitettaisiin suorittamaan hänelle paitsi erinäisiä muita korvauksia korvaukseksi pysyvästä haitasta 50 000 markkaa.</p>
      <p>Yhtiö on kanteesta kuultuna sitä vastustanut ja sen varalta, että se katsottaisiin korvausvelvolliseksi, suostunut maksamaan A:lle paitsi eräitä muita korvauksia, pysyvästä haitasta 6 000 markkaa.</p>
      <p>RO p. 1/2 1973 oli lausunut selvitetyksi, että A:n kulkiessa 5/3 1970 yhtiön Arkadiankadun varrella omistaman talon kohdalla oli talon katolta pudonnut hänen päähänsä lunta ja jäätä aiheuttaen hänelle aivoruhjevamman, jonka johdosta A oli ollut hoidettavana 24/4 1970 saakka Marian sairaalassa ja sen jälkeen 21/5 1970 saakka Helsingin yliopistollisen keskussairaalan neurologian klinikalla, ja että A:lla oli 1/9 1970 ja 25/1 1972 välisen ajan ollut saamastaan vammasta 30 prosentin haitta, minkä jälkeen hänelle oli jäänyt pysyvä 20 prosentin haitta. Näyttämättä RO oli katsonut jääneen, että yhtiö olisi ennen vahingon tapahtumista asettanut talon edustalle tarpeelliset ja riittävät esteet, vaikka katolle kerääntyneen lumen ja jään putoaminen oli ollut pelättävissä, tai muutoinkaan ryhtynyt asianmukaisiin toimenpiteisiin jalankulkijoiden turvaamiseksi yhtiön katuosuudella taikka että A olisi omalla huolimattomuudellaan tai varomattomuudellaan myötävaikuttanut vahingon syntymiseen.</p>
      <p>Sen vuoksi ja koska yhtiön siihen nähden, että se oli myös jättänyt asettamatta talon edustalle lumen ja jään putoamisvaarasta ilmoittavia merkkejä ja huolehtimatta lumen ja jään poistamisesta katolta ajoissa, oli katsottava olevan vastuussa A:lle aiheutuneesta vahingosta, eikä yhtiö ollut esittänyt perustetta, joka olisi vapauttanut sen korvausvelvollisuudesta, RO oli velvoittanut yhtiön suorittamaan A:lle paitsi muita korvauksia korvaukseksi edellä mainittujen haitta-asteiden mukaisesta pysyvästä työkyvyn alenemisesta kohtuulliseksi harkitut 10 000 markkaa.</p>
      <p>Asianosaisten haettua muutosta RO:n päätökseen Helsingin HO t. 27/10 1976 oli nyt ko. osiltaan jättänyt asian tuon päätöksen varaan.</p>
      <p>Asianosaiset pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset. Yhtiö toimitti KKO:een selvityksen siitä, että Vakuutusosakeyhtiö Pohjola oli 25/10 1972 tekemällään päätöksellä määrännyt tapaturmavakuutuslain 57 §:n 3 momentin ja siinä tarkoitetusta vakuutuksesta 20/12 1968 annetun asetuksen 2 §:n nojalla A:lle maksettavaksi kertakaikkisena korvauksena hänen po. tapahtumasta johtuneen pysyvän ruumiinvammansa aiheuttaman 20 prosentin haitta-asteen osoittaman osan 12 000 markan määräisestä täydestä korvauksesta eli 2 400 markkaa; sekä pyysi että, mikäli se velvoitettaisiin suorittamaan A:lle korvausta pysyvästä haitasta, mainittu tapaturmavakuutuksen perusteella A:lle maksettu rahamäärä otettaisiin huomioon vähennyksenä.</p>
    </div>
    <div>
      <h2 id="19800128tyloa0">KORKEIN OIKEUS</h2>
      <p>KKO t. myönsi muutoksenhakuluvan, tutki jutun ja katsoi, että yhtiön B:n taholta oli syyllistytty HO:n tuomiossa selostettuun laiminlyöntiin ja että A oli sen johdosta kärsinyt ne vahingot ja taloudelliset menetykset, joista HO oli velvoittanut yhtiön maksamaan hänelle korvausta. Mitä tuli Vakuutusosakeyhtiö Pohjolan A:lle tapaturmavakuutuslain 57 §:n 3 momentissa tarkoitetun vapaa-ajan vakuutuksen perusteella pysyvästä haitasta maksamaan edellä mainittuun korvaukseen, KKO havaitsi, että tuo korvaus oli kertakaikkisena ollut riippumaton A:lle aiheutuneen vahingon määrästä, mutta että yhtiö sitä vastoin oli po. laiminlyönnin perusteella velvollinen suorittamaan A:lle myös pysyvän haitan osalta korvausta vain siitä menetyksestä, minkä A:lle arvioitiin koituneen. Kun vahingon aiheuttajalla oli tapaturmavakuutuslain 61 §:n 1 momentin mukaan oikeus vähentää vahingon kärsineelle maksettavasta korvauksesta tälle vapaa-ajan vakuutuksen perusteella suoritettu korvaus vain siltä osin kuin se vastasi ensiksi mainittua korvausta eikä yhtiö ollut velvollinen maksamaan A:lle vastaavanlaista korvausta, KKO katsoi, ettei yhtiöllä ollut oikeutta vähentää A:lle pysyvästä työkyvyn alenemisesta maksettavasta 10 000 markan korvauksesta Vakuutusosakeyhtiö Pohjolan edellä mainitussa päätöksessä mainittua 2 400 markkaa.</p>
      <p>Sanotuilla perusteilla KKO katsoi, ettei ollut esitetty syytä muuttaa HO:n tuomiota nyt ko. osiltaan.</p>
      <div>
        <p>Ratkaisuun osallistuneet: oikeusneuvokset Ådahl, Surakka, Riihelä ja Lindholm sekä ylimääräinen oikeusneuvos Heikkilä</p>
      </div>
    </div>
  </finlex:content>
</finlex:document>
