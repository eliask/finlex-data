<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800079t</dcterms:identifier>
  <finlex:ecliIdentifier>ECLI:FI:KKO:1980:II79</finlex:ecliIdentifier>
  <dcterms:title>KKO:1980-II-79</dcterms:title>
  <dcterms:description>
    <p>
      <strong>Jutun palauttaminen</strong>
    </p>
    <p>
      <strong>Vahingonkorvaus</strong>
    </p>
    <p>
      <strong>Oikeudenkäyntimenettely</strong>
    </p>
  </dcterms:description>
  <finlex:registerNumber>V79/1522</finlex:registerNumber>
  <dcterms:date pvm="19800515">1980-05-15</dcterms:date>
  <finlex:fileCopyNumber>1822</finlex:fileCopyNumber>
  <dcterms:issued pvm="19800711">1980-07-11</dcterms:issued>
  <dcterms:abstract>
    <p>Asianomistajan vaadittua syytetyltä korvausta kivusta ja särystä sekä pysyvästä haitasta 10.000 markkaa RO oli tuominnut maksettavaksi korvausta kivusta ja särystä 6.000 markkaa. Syytetyn valituksesta HO oli alentanut tuon korvauksen 2.500 markkaan. Kun alemmat oikeudet eivät olleet antaneet lausuntoa asianomistajan korvausvaatimuksesta pysyvää haittaa koskevalta osin, juttu palautettiin RO:een lausunnon antamista varten paitsi kivusta ja särystä myös pysyvästä haitasta esitetyn korvausvaatimuksen johdosta.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800079taloa0">ASIAN KÄSITTELY ALEMMISSA OIKEUKSISSA</a>
    <a href="19800079tyloa0">KORKEIN OIKEUS</a>
  </dcterms:tableOfContents>
  <finlex:content id="s19800079t.kko">
    <div>
      <h2 id="19800079taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja asianomistajan, nuoremman konstaapelin F:n syytteestä Porin RO p. 15/8 1978 oli lausunut selvitetyksi, että A oli 14/8 1977 Porin kaupungissa Itäpuisto 11:n kohdalla puistossa väkivaltaisesti vastustanut virantoimituksessa ollutta F:ää tämän yrittäessä viedä juopuneena ollutta A:ta poliisiautoon, mistä vastustamisesta oli ollut seurauksena, että F:n oikean käden ranne oli loukkaantunut niin, että siihen oli jäänyt pysyvä vamma. Sen vuoksi RO oli rikoslain 21 luvun 5 §:n 1 momentin, 16 luvun 1 §:n 1 momentin ja 7 luvun 1 §:n nojalla tuominnut A:n yksin teoin tehdyistä virkamiehen väkivaltaisesta vastustamisesta ja pahoinpitelystä 4 kuukauden ehdolliseen vankeusrangaistukseen sekä velvoittanut hänet suorittamaan F:lle korvaukseksi lääkärintodistuksesta 60 sekä kivusta ja särystä 6 000 markkaa 5 prosentin korkoineen 15/8 1978 lukien ja oikeudenkäyntikulujen korvaukseksi 2 233 markkaa.</p>
      <p>Turun HO, jonka tutkittavaksi A oli saattanut jutun, p. 25/9 1979 oli jättänyt asian RO:n päätöksen varaan muutoin paitsi että F:lle kivusta ja särystä tuomittu korvaus oli alennettu 2 500 markkaan, jolle määrälle oli maksettava RO:n päätöksessä tuomittu korko.</p>
      <p>F pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19800079tyloa0">KORKEIN OIKEUS</h2>
      <p>KKO p. myönsi muutoksenhakuluvan ja tutki jutun; ja koska F oli Porin RO:ssa esittänyt A:ta kohtaan korvausvaatimuksen, paitsi kivusta ja särystä, myös pysyvästä haitasta, mutta alemmat oikeudet eivät olleet antaneet tuosta vaatimuksesta lausuntoa, KKO harkitsi oikeaksi, kumoten HO:n ja RO:n päätökset siltä osin kuin F:lle oli tuomittu korvausta kivusta ja särystä, palauttaa jutun sanotulta kohdin uudesta ilmoituksesta tapahtuvaa käsittelyä varten RO:een, jonka tuli antaa lausunto F:n paitsi kivusta ja särystä myös pysyvästä haitasta esittämän korvausvaatimuksen johdosta ja siinä laillisesti menetellä.</p>
      <div>
        <p>Ratkaisuun osallistuneet: oikeusneuvokset Miettinen, Riihelä ja Lindholm sekä ylimääräiset oikeusneuvokset Ketola ja Aro</p>
      </div>
    </div>
  </finlex:content>
</finlex:document>
