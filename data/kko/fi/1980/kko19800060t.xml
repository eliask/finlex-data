<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800060t</dcterms:identifier>
  <finlex:ecliIdentifier>ECLI:FI:KKO:1980:II60</finlex:ecliIdentifier>
  <dcterms:title>KKO:1980-II-60</dcterms:title>
  <dcterms:description>
    <p>
      <strong>Konkurssi</strong>
    </p>
    <p>
      <strong>Takaisinsaanti konkurssipesään</strong>
    </p>
  </dcterms:description>
  <finlex:registerNumber>V78/422</finlex:registerNumber>
  <dcterms:date pvm="19800111">1980-01-11</dcterms:date>
  <finlex:fileCopyNumber>88</finlex:fileCopyNumber>
  <dcterms:issued pvm="19800610">1980-06-10</dcterms:issued>
  <dcterms:abstract>
    <p>Takaisinsaantikanteen johdosta konkurssipesälle palautettavaksi määrätystä omaisuudesta kertyneen tuoton antamista konkurssipesälle koskevan eri kanteen nostaminen ei ollut sidottu KS 47 §:ssä mainittuun määräaikaan.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800060taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800060t.kko">
    <div>
      <h2 id="19800060taloa0">ASIAN KÄSITTELY ALEMMISSA OIKEUKSISSA</h2>
      <p>Oy A:n konkurssipesä oli rakennusmestari B:lle 23/7 1977 tiedoksi annetun haasteen nojalla Joensuun RO:ssa kanteenaan lausunut, että yhtiön luovutettua 1/8 1974 omaisuutensa konkurssiin, jossa valvonta oli toimitettu 26/11 1974, RO oli yhtiön konkurssipesän B:tä vastaan ajamasta kanteesta 3/6 1975 julistamallaan päätöksellä konkurssisäännön 46 §:n d) kohdan nojalla julistanut yhtiön puolesta yhtiön hallituksen jäsenelle ja osakkeenomistajalle A:lle 15/2 1974 laaditulla kauppakirjalla myytyjä yhtiön omistamia asunto-oy C:n osakkeita n:ot 10241 -11000, jotka oikeuttivat asunto-osakeyhtiön omistamassa talossa huoneiston n:o B 13 hallintaan, sekä samana päivänä laaditulla toisella kauppakirjalla myytyä yhtiön omistamaa vähän käytettyä Ford Taunus Coupe merkkistä henkilöautoa koskevat luovutukset peräytyneiksi ja velvoittanut B:n luovuttamaan sanotut osakkeet ja henkilöauton konkurssipesälle tai, jollei niitä voitu palauttaa pesään, korvaamaan konkurssipesälle osakkeiden arvona 114 000 ja henkilöauton arvona 17 000 markkaa 5 prosentin korkoineen haasteen tiedoksiantopäivästä 21/1 1975 lukien. Konkurssipesä oli kuitenkin velvollinen suorittamaan B:lle takaisin ne osat kauppahinnoista, jotka B näytti niistä maksaneensa, sekä korvaamaan B:lle tämän mainittuihin omaisuusesineisiin ehkä panemat tarpeelliset kustannukset, josta kaikesta B ja konkurssipesä saivat, elleivät he päässeet asiasta sopimukseen, erikseen riidellä. HO:n jätettyä 2/12 1976 antamallaan tuomiolla RO:n päätöksen lopputuloksen konkurssisäännön 46 §:n b) kohdan nojalla pysyväksi KKO oli 27/5 1977 antamallaan päätöksellä hylännyt konkurssipesän ja B:n tekemät anomukset saada hakea muutosta HO:n tuomioon. Konkurssisäännön 46 §:n i) kohdan 2 momentin mukaan oli, kun omaisuus tuotiin takaisin, konkurssipesälle annettava se korko tai tuotto, mikä siitä sillä välin oli saatu. Sen vuoksi ja kun B:n oli katsottava saaneen 15/2 1974 ja 31/5 1977 väliseltä ajalta eli 39,5 kuukaudelta edellä mainittua tuottoa palautettavaksi määrätyistä osakkeista ja autosta ainakin 700 markkaa kuukaudessa, konkurssipesä oli vaatinut, että B velvoitettaisiin suorittamaan konkurssipesälle mainitut tuotot yhteensä 27 650 markkaa laillisine korkoineen.</p>
      <p>B:n RO:ssa väitettyä, ettei RO, koska kanne käsitti vaatimuksen konkurssisäännön 46 §:n i) kohdassa tarkoitetusta takaisinsaannista konkurssipesään eikä sitä ollut pantu vireille konkurssisäännön 47 §:ssä säädetyn 3 kuukauden kuluessa paikalletulopäivästä 26/11 1974, voinut ottaa kannetta tutkittavakseen, RO p. 9/8 1977 oli, koskei konkurssipesä ollut nostanut konkurssipesään takaisinsaadun omaisuuden tuoton palauttamista koskevaa kannetta 3 kuukauden kuluessa paikalletulopäivästä 26/11 1974 lukien, konkurssisäännön 46 §:n i) kohdan ja 47 §:n nojalla jättänyt kanteen tutkittavaksi ottamatta sekä velvoittanut konkurssipesän korvaamaan B:n oikeudenkäyntikulut.</p>
      <p>Itä-Suomen HO, jossa konkurssipesä oli hakenut muutosta RO:n päätökseen, p. 10/3 1978 oli jättänyt asian RO:n päätöksen varaan.</p>
      <p>Konkurssipesä pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen. B vastasi hakemukseen.</p>
    </div>
    <div>
      <h2 id=""/>
      <p>KKO p. myönsi muutoksenhakuluvan ja tutki valituksen; ja koska kanne koski omaisuutta konkurssivelalliselta ennen konkurssia saaneen ja tuon omaisuuden takaisinsaantijutussa palauttamaan määrätyn henkilön velvoittamista antamaan omaisuudesta saamansa, vasta sitä palautettaessa määriteltävissä oleva tuotto konkurssisäännön 46 §:n i kohdan 2 momentissa säädetyn velvoituksen mukaisesti konkurssipesälle, kanne ei siten, kun se ei ollut takaisinsaantikanne, ollut sidottu konkurssisäännön 47 §:stä ilmenevään määräaikaan. Kun HO:n ei niin ollen olisi pitänyt esittämällään perusteella jättää konkurssipesän kannetta tutkimatta, KKO harkitsi oikeaksi, kumoten HO:n ja RO:n päätökset, palauttaa jutun RO:een, jonka tuli ilmoituksesta ottaa se uudelleen käsiteltäväkseen.</p>
      <div>
        <p>Ratkaisuun osallistuneet: oikeusneuvokset Ailio, Grönqvist, Hämäläinen ja Hiltunen sekä ylimääräinen oikeusneuvos Ketola</p>
      </div>
    </div>
  </finlex:content>
</finlex:document>
