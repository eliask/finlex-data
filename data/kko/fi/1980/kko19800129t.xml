<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800129t</dcterms:identifier>
  <finlex:ecliIdentifier>ECLI:FI:KKO:1980:II129</finlex:ecliIdentifier>
  <dcterms:title>KKO:1980-II-129</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
  </dcterms:description>
  <finlex:registerNumber>V78/236</finlex:registerNumber>
  <dcterms:date pvm="19800811">1980-08-11</dcterms:date>
  <finlex:fileCopyNumber>2677b</finlex:fileCopyNumber>
  <dcterms:issued pvm="19801203">1980-12-03</dcterms:issued>
  <dcterms:abstract>
    <p>Maksuttomasta oikeudenkäynnistä annetun lain nojalla määrätyllä avustajalla on oikeus saada valtion varoista palkkio ja kulujen korvaus, vaikka hän ei ole niitä nimenomaan pyytänyt.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800129taloa0">ASIAN KÄSITTELY ALEMMISSA OIKEUKSISSA</a>
    <a href="19800129tyloa0">KORKEIN OIKEUS</a>
  </dcterms:tableOfContents>
  <finlex:content id="s19800129t.kko">
    <div>
      <h2 id="19800129taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun Hämeenlinnan RO oli A:n B:tä vastaan ajamassa hallinnan luovuttamista koskevassa jutussa myöntänyt A:lle maksuttomasta oikeudenkäynnistä annetun lain nojalla maksuttoman oikeudenkäynnin ja määrännyt hänen oikeudenkäyntiavustajakseen asianajaja P:n sekä P oli A:n oikeudenkäyntiavustajana hakenut muutosta RO:n 18/7 1977 julistamaan päätökseen, Turun HO oli muutoksenhakemukseen 22/12 1977 antamansa päätöksen yhteydessä jättänyt määräämättä P:lle valtion varoista palkkion avustajantehtävästä HO:ssa ja korvauksen tarpeellisista kuluista.</p>
      <p>P haki muutosta HO:n ratkaisuun vaatien hänelle maksettavaksi valtion varoista palkkioksi A:n avustamisesta HO:ssa 330 markkaa ja korvaukseksi tarpeellisista kuluistaan 6 markkaa 50 penniä. Samalla P pyysi, että hänelle valtion varoista maksettaisiin muutoksenhakemisesta KKO:ssa palkkioksi 500 markkaa ja korvaukseksi tarpeellisista kuluistaan 6 markkaa 50 penniä.</p>
    </div>
    <div>
      <h2 id="19800129tyloa0">KORKEIN OIKEUS</h2>
      <p>KKO p. tutki valituksen. Maksuttomasta oikeudenkäynnistä annetun lain 15 §:n 1 momentin mukaan oli sanotun lain nojalla määrätyllä avustajalla oikeus saada valtion varoista kohtuullinen palkkio työstään ja ajanhukasta sekä korvaus tarpeellisista kuluistaan. Saman lain 16 §:n 1 momentissa säädettiin, että avustajalle tulevan palkkion ja korvauksen määrää jokainen tuomioistuin kohdaltaan tehtävän siinä päättyessä. Näin ollen HO:n ei olisi pitänyt jättää määräämättä P:lle valtion varoista avustajantehtävästä HO:ssa tulevaa palkkiota ja korvausta, vaikka P ei ollut sitä pyytänyt. Kun P ei ollut HO:ssa esittänyt selvitystä suorittamistaan toimista ja kuluistaan, HO olisi mainitun 16 §:n 1 momentin mukaan voinut vaatia P:ltä näitä seikkoja koskevan selvityksen, mutta, kun asiakirjoista ei ilmennyt P:n suorittaneen muita kuin muutoksenhakemiseen säännöllisesti liittyviä toimia, joista maksettavan palkkion ja korvauksen määrä oli ollut ilman lisäselvitystä arvioitavissa, selvityksen vaatiminen oli voitu katsoa tarpeettomaksi. Tämän vuoksi KKO, ottaen viivytyksen välttämiseksi asian välittömästi ratkaistavakseen, harkitsi oikeaksi määrätä P:lle maksettavaksi valtion varoista palkkioksi A:n avustamisesta HO:ssa 330 markkaa ja korvaukseksi tarpeellisista kuluistaan 6 markkaa 50 penniä eli yhteensä 336 markkaa 50 penniä. P:n pyyntö korvauksen suorittamisesta KKO:een tehdyn muutoksenhakemuksen johdosta hylättiin lakiin perustumattomana.</p>
      <div>
        <p>Ratkaisuun osallistuneet: oikeusneuvokset Leivonen, Ådahl ja Nikkarinen sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
