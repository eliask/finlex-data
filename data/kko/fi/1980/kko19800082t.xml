<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800082t</dcterms:identifier>
  <finlex:ecliIdentifier>ECLI:FI:KKO:1980:II82</finlex:ecliIdentifier>
  <dcterms:title>KKO:1980-II-82</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
    </p>
    <p>
      <strong>Vapaaehtoinen vakuutus</strong>
    </p>
    <p>
      <strong>Vakuutussopimus</strong>
    </p>
    <p>
      <strong>Vakuutusehtojen tulkinta</strong>
    </p>
  </dcterms:description>
  <finlex:registerNumber>Vak 77/237</finlex:registerNumber>
  <dcterms:date pvm="19800311">1980-03-11</dcterms:date>
  <finlex:fileCopyNumber>982</finlex:fileCopyNumber>
  <dcterms:issued pvm="19800807">1980-08-07</dcterms:issued>
  <dcterms:abstract>
    <p>Työntekijä oli TapVakL 57 §:n 2 momentin mukaisesti vapaaehtoisesti vakuutettu muunkin kuin työssä sattuneen tapaturman varalta. Oikeutta korvaukseen ei vakuutusehtojen mukaan ollut, jos tapaturma sattui vakuutetulle hänen harjoittaessaan taitolentoa tai kilpaillessaan taikka sitä varten harjoitellessaan moottorikulkuneuvolla tai vedessä. Työntekijä oli vapaa-aikanaan vahingoittunut laskuvarjolla hypätessään. Kun vakuutusehdoissa ei mainittu laskuvarjohyppyä urheilumuotona, jota harrastettaessa sattuneesta tapaturmasta ei ollut suoritettava korvausta, eikä ollut perustetta tulkita vakuutusyhtiön laatimia ehtoja laajentavasti yhtiön eduksi, määrättiin korvausta maksettavaksi sanotun lainkohdan nojalla.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800082taloa0">ASIAN KÄSITTELY ALEMMISSA OIKEUKSISSA</a>
    <a href="19800082tyloa0">KORKEIN OIKEUS</a>
  </dcterms:tableOfContents>
  <finlex:content id="s19800082t.kko">
    <div>
      <h2 id="19800082taloa0">ASIAN KÄSITTELY ALEMMISSA OIKEUKSISSA</h2>
      <p>Työnsuunnittelija Seppo A, joka oli osakeyhtiö B:n työssä, oli 24/4 1976 Valkealan kunnassa vapaa-aikanaan laskuvarjolla hypätessään vahingoittunut oikeaan nilkkaan.</p>
      <p>Sitten kun asiasta lainmukaisen korvauksen saamista varten oli ilmoitettu Keskinäiselle yhtiölle Teollisuusvakuutukselle, jossa B:n työntekijät olivat vakuutetut 20/8 1948 annetun tapaturmavakuutuslain mukaisesti pakollisesti työtapaturman varalta ja sen lisäksi muun muassa A saman lain 57 §:n 2 momentin mukaisesti vapaaehtoisesti myös muunlaisen tapaturman varalta lukuunottamatta tapaturmaa, joka sattui vakuutetulle hänen harjoitellessaan taitolentoa tai kilpaillessaan taikka sitä varten harjoitellessaan moottorikulkuneuvolla maalla tai vedessä, ja vakuutusyhtiö oli alistanut epäävän päätöksen vakuutusoikeuden harkittavaksi, vakuutusoikeus p. 4/3 1977 oli tutkinut asian; ja koskei kerrottu tapaturma ollut kohdannut A:ta B:n työssä eikä muutoinkaan sellaisissa olosuhteissa, että sitä olisi pidettävä tapaturmavakuutuslain 4 §:ssä tarkoitettuna työtapaturmana, niin ja kun se ei myöskään ollut sattunut edellä selostetun vapaaehtoisen vakuutuksen tarkoittamissa olosuhteissa, vakuutusoikeus oli sanotun lain nojalla evännyt korvauksen.</p>
      <p>A haki muutosta vakuutusoikeuden päätökseen.</p>
    </div>
    <div>
      <h2 id="19800082tyloa0">KORKEIN OIKEUS</h2>
      <p>KKO p. hankki Keskinäisen yhtiön Teollisuusvakuutuksen vastauksen ja tutki asian. Tapaturmavakuutuslain 57 §:n 2 momentin mukaisen vapaa-ajan tapaturmavakuutuksen kysymyksessä olevissa yleisissä vakuutusehdoissa ei mainittu laskuvarjohyppyä urheilumuotona, jota harrastettaessa sattuneesta tapaturmasta ei suoritettu korvausta. Tämän vuoksi ja koska ei ollut perustetta tulkita noita vakuutusyhtiön laatimia vakuutusehtoja laajentavasti yhtiön eduksi, KKO harkitsi oikeaksi, muuttaen vakuutusoikeuden päätöstä, määrätä Keskinäisen yhtiön Teollisuusvakuutuksen maksamaan A:lle sanotulla perusteella lainmukaisen korvauksen. Tästä aiheutuvia toimenpiteitä varten asia palautettiin vakuutusoikeuteen.</p>
      <div>
        <p>Ratkaisuun osallistuneet: oikeusneuvokset Miettinen, Surakka, Riihelä ja Lindholm sekä ylimääräinen oikeusneuvos Setälä</p>
      </div>
    </div>
  </finlex:content>
</finlex:document>
