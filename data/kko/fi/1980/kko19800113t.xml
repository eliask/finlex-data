<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800113t</dcterms:identifier>
  <finlex:ecliIdentifier>ECLI:FI:KKO:1980:II113</finlex:ecliIdentifier>
  <dcterms:title>KKO:1980-II-113</dcterms:title>
  <dcterms:description>
    <p>
      <strong>Muutoksenhaku</strong>
    </p>
    <p>
      <strong>Muutoksenhakuoikeus</strong>
    </p>
  </dcterms:description>
  <finlex:registerNumber>V79/900</finlex:registerNumber>
  <dcterms:date pvm="19800502">1980-05-02</dcterms:date>
  <finlex:fileCopyNumber>1598</finlex:fileCopyNumber>
  <dcterms:issued pvm="19801105">1980-11-05</dcterms:issued>
  <dcterms:abstract>
    <p>Ymmärrystä vailla olevana rangaistukseen tuomitsematta jätetyllä oli oikeus hakea muutosta ja vaatia, että hänet katsottaisiin syyntakeiseksi ja tuomittaisiin rangaistukseen.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19800113taloa0">ASIAN KÄSITTELY ALEMMISSA OIKEUKSISSA</a>
    <a href="19800113tyloa0">KORKEIN OIKEUS</a>
  </dcterms:tableOfContents>
  <finlex:content id="s19800113t.kko">
    <div>
      <h2 id="19800113taloa0">ASIAN KÄSITTELY ALEMMISSA OIKEUKSISSA</h2>
      <p>Virallinen syyttäjä oli Kajaanin KO:ssa lausunut, että veljekset Kauko ja Antti A olivat 28/6 1976 viimeksi mainitun kotona Ristijärven kunnassa ryhtyneet juopottelemaan. Nautittuaan kahdestaan kymmenen pulloa keskiolutta ja ainakin kaksi pulloa koskenkorvaviinaa Kauko A oli Antti A:n tullessa ulkoa sisälle asuntoon iskenyt tätä kolme kertaa puukolla vartaloon. Tämän vuoksi virallinen syyttäjä oli vaatinut Kauko A:n tuomitsemista rangaistukseen tapon yrityksestä.</p>
      <p>Kauko A oli myöntänyt pistäneensä Antti A:ta syytteessä kerrotulla tavalla. Hän ei ollut kuitenkaan tarkoittanut surmata Anttia vaan pahoinpitely oli tapahtunut hätävarjelutilanteessa. Kaukon puolesta varatuomari X hänen uskottuna miehenään oli vaatinut, että syyte hylättäisiin taikka että Kauko A tuomittaisiin teosta rangaistukseen täyttä ymmärrystä vailla olevana rikoksentekijänä.</p>
      <p>KO:n toimesta Kauko A oli ollut mielentilansa vuoksi sairaalassa tutkittavana, minkä jälkeen lääkintöhallitus oli antanut lausunnon hänen mielentilastaan.</p>
      <p>KO p. 29/3 1977 oli lausunut selvitetyksi, että Kauko A oli syytteessä mainitussa tilaisuudessa siinä kerrotulla tavalla iskenyt Antti A:ta kolme kertaa puukolla vartaloon seurauksin, että Antti A oli saanut iskuista kaksi hengenvaarallista pistohaavaa, toisen vatsaan ja toisen rintaan sekä lisäksi pintahaavan rintaan. Koska Kauko A oli teon tehdessään ollut ymmärrystä vailla, KO oli rikoslain 3 luvun 3 §:n 1 momentin nojalla jättänyt hänet siitä rangaistukseen tuomitsematta, mutta velvoittanut hänet maksamaan oikeudenkäynnin aikana kuolleen Antti A:n leskelle Eila A:lle ja hänen lapsilleen Keijo ja Tarja A:lle korvaukseksi Antti A:n sairaalakuluista 150, vahingoittuneista vaatteista 192 ja kivusta ja särystä 4 000 markkaa eli yhteensä 4 342 markkaa.</p>
      <p>Itä-Suomen HO, jonka tutkittavaksi varatuomari X uskotun miehen toimessaan oli valittamalla saattanut jutun, p. 24/4 1979 oli jättänyt asian KO:n päätöksen varaan.</p>
      <p>Varatuomari X Kauko A:n uskottuna miehenä pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksensa.</p>
    </div>
    <div>
      <h2 id="19800113tyloa0">KORKEIN OIKEUS</h2>
      <p>KKO p. suostui muutoksenhakulupa-anomukseen, tutki jutun ja katsoi, ettei ollut esitetty syytä muuttaa HO:n päätöstä.</p>
      <div>
        <p>Ratkaisuun osallistuneet: oikeusneuvokset Heinonen, Portin ja Nikkarinen sekä ylimääräiset oikeusneuvokset Surakka ja Winqvist</p>
      </div>
    </div>
  </finlex:content>
</finlex:document>
