<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800068t</dcterms:identifier>
  <finlex:ecliIdentifier>ECLI:FI:KKO:1980:II68</finlex:ecliIdentifier>
  <dcterms:title>KKO:1980-II-68</dcterms:title>
  <dcterms:description>
    <p>
      <strong>Valtiolle tuomitun korvauksen vanhentuminen</strong>
    </p>
    <p>
      <strong>Vanhentumisen keskeyttäminen</strong>
    </p>
  </dcterms:description>
  <finlex:registerNumber>V78/1223</finlex:registerNumber>
  <dcterms:date pvm="19800415">1980-04-15</dcterms:date>
  <finlex:fileCopyNumber>1352</finlex:fileCopyNumber>
  <dcterms:issued pvm="19800623">1980-06-23</dcterms:issued>
  <dcterms:abstract>
    <p>Valtiolle tuomittu korvaussaaminen vanhentui yleisessä 10 vuoden vanhentumisajassa ja tuo vanhentuminen oli keskeytettävissä.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800068taloa0">ASIAN KÄSITTELY ALEMMISSA OIKEUKSISSA</a>
    <a href="19800068tyloa0">KORKEIN OIKEUS</a>
  </dcterms:tableOfContents>
  <finlex:content id="s19800068t.kko">
    <div>
      <h2 id="19800068taloa0">ASIAN KÄSITTELY ALEMMISSA OIKEUKSISSA</h2>
      <p>Hausjärven piirin nimismies oli Uudenmaan lääninhallituksen hakemuksesta valtiolle A:lta olevien KKO:n 14/10 1960 antamaan päätökseen perustuvien 51 902,77 ja 7 916,15 nykymarkan vahingonkorvaussaatavien 19/10 1968 alkaen laskettavine 5 prosentin korkoineen ja 600 nykymarkan oikeudenkäyntikulujen korvauksen suorittamiseksi 2/3 1978 ulosmitannut kolmasosan A:n palkasta.</p>
      <p>Hämeen lääninhallitukselle 10/3 1978 toimittamassaan valituskirjassa A oli katsonut, että ko. saatavat olivat vanhentuneet, sekä sen vuoksi vaatinut ulosmittauksen kumoamista ja valtion velvoittamista korvaamaan hänelle asiasta aiheutuneet kulut.</p>
      <p>Nimismiehen ja Uudenmaan lääninhallituksen annettua valituksen johdosta selityksensä A oli niihin antamassaan vastauksessa väittänyt, ettei hän ollut koskaan maksanut ko. saatavien lyhennystä tai korkoa, joten saatavien vanhentuminen ei ollut keskeytynyt.</p>
      <p>Nimismiehen ja Uudenmaan lääninhallituksen mainitun vastauksen johdosta Hämeen lääninhallitukselle toimittamista kuittien ja ulosmittausilmoitusten jäljennöksistä oli ilmennyt, että Hausjärven piirin ulosottoapulainen oli po. saatavien suorittamiseksi ulosmitannut A:n veronpalautuksista 18/10 1966 314,83 ja 27/10 1969 46,26 markkaa, mitkä määrät oli sittemmin käytetty korkojen lyhennykseksi. Molemmissa ulosmittauksissa A:n oikeutta oli valvonut A:n vaimo.</p>
      <p>Varattuaan A:lle vielä tilaisuuden vastauksen antamiseen Hämeen lääninhallitus p. 19/7 1978 oli katsonut, että A oli maksanut kysymyksessä olevia korvauksia määräajasta velkomisasioissa sekä julkisesta haasteesta velkojille annetun asetuksen 2 §:ssä tarkoitetulla tavalla 18/10 1966 ja 27/10 1969, jolloin selostetut veron ennakon palautusten ulosmittaukset oli suoritettu, ja että häntä oli siten muistutettu korvauksista 10 vuoden kuluessa niiden suoritusvelvollisuuden syntymisestä eivätkä ne niin ollen olleet vanhentuneet. Sen vuoksi lääninhallitus oli hylännyt valituksen.</p>
      <p>Kouvolan HO, jonka tutkittavaksi A oli saattanut asian, p. 5/10 1978 oli jättänyt sen lääninhallituksen päätöksen varaan.</p>
      <p>A pyysi oikeudenkäymiskaaren 30 luvun 3 §:n 1 kohdan nojalla, sellaisena kuin tuo lainkohta oli 14/6 1958 annetussa laissa, lupaa hakea muutosta HO:n päätökseen ja lupahakemukseensa sisällytti muutoksenhakemuksen. Uudenmaan lääninhallitus antoi siltä vaaditun vastauksen.</p>
    </div>
    <div>
      <h2 id="19800068tyloa0">KORKEIN OIKEUS</h2>
      <p>KKO p. myönsi muutoksenhakuluvan ja tutki asian; ja koska po. saatavien vanhentuminen oli keskeytetty 27/10 1969 toimitetulla ulosmittauksella ja nyt ko. ulosmittaus oli tapahtunut 10 vuoden kuluessa sen jälkeen, KKO tällä ja muutoin Hämeen lääninhallituksen päätöksestä ilmenevillä perusteilla katsoi, ettei ollut syytä HO:n päätöksen lopputuloksen muuttamiseen.</p>
      <div>
        <p>Ratkaisuun osallistuneet: oikeusneuvokset Grönqvist, Surakka ja Lehtonen sekä ylimääräiset oikeusneuvokset Kilpeläinen ja Mäkinen</p>
      </div>
    </div>
  </finlex:content>
</finlex:document>
