<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800058t</dcterms:identifier>
  <finlex:ecliIdentifier>ECLI:FI:KKO:1980:II58</finlex:ecliIdentifier>
  <dcterms:title>KKO:1980-II-58</dcterms:title>
  <dcterms:description>
    <p>
      <strong>Lainhuudatus</strong>
    </p>
    <p>
      <strong>Lainhuudatusmenettely</strong>
    </p>
  </dcterms:description>
  <finlex:registerNumber>V77/509</finlex:registerNumber>
  <dcterms:date pvm="19791017">1979-10-17</dcterms:date>
  <finlex:fileCopyNumber>2894</finlex:fileCopyNumber>
  <dcterms:issued pvm="19800606">1980-06-06</dcterms:issued>
  <dcterms:abstract>
    <p>A ja B, joille kummallekin oli myönnetty lainhuuto puoleen eräästä tilasta, olivat lainhuudatusmenettelyssä tekemässään hakemuksessa pyytäneet noiden lainhuutojen oikaisemista sen johdosta, ettei A:lla ollut hänelle myönnetyn lainhuudon tarkoittamaa saantoa tilan puoliskoon. Kun esitetty peruste koski muutosta lainhuutojen osoittamiin omistussuhteisiin, ei kysymystä voitu ratkaista lainhuudatusmenettelyssä, joten hakemus hylättiin.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800058taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800058t.kko">
    <div>
      <h2 id="19800058taloa0">ASIAN KÄSITTELY ALEMMISSA OIKEUKSISSA</h2>
      <p>A ja B olivat Kiteen tuomiokunnan käräjätuomarille 29/7 1976 antamassaan hakemuksessa lausuneet, että Kiteen kunnasta ollut, 20/1 1940 kuollut C oli omistanut X:n tilan Kiteen kunnassa. A:lle, jonka kanssa C oli 20/12 1938 vihitty avioliittoon, oli ollut tilaan avio-oikeus. A:n ja C:n ainoa lapsi, 18/11 1939 syntynyt B oli perinyt C:n koko jäämistön, jonka osalta A oli luopunut avio-oikeuteen perustuvasta oikeudestaan B:n ja hänen aviopuolisonsa hyväksi vasta 23/2 1976 tehdyllä ja 7/5 1976 täydennetyllä kauppakirjalla. A:n asiamiehen hakemuksesta Kiteen KO oli 28/4 1941 julistamillaan kahdella lainvoiman saaneella päätöksellä lainhuudatuksesta ja kiinteistönsaannon moittimisajasta annetun lain nojalla, verrattuna vuoden 1734 lain perintökaaren 11 luvun 1 §:ään, myöntänyt, edellisellä A:lle ja jälkimmäisellä B:lle lainhuudon hakemuksen mukaisesti kummallekin puoleen X:n tilasta katsoen, että he olivat saaneet nuo tilanosuudet, A avio-oikeuden nojalla ja B perintönä C:ltä. A:n asiamies ei ollut lainhuutoja hakiessaan esittänyt ositus- tai perinnönjakokirjaa, joka olisi osoittanut A:n saaneen puolet X:n tilasta. Hänellä ei ollut myöskään ollut A:n valtakirjaa eikä A ollut antanut ohjeita pesän jakoperusteista. B oli tuolloin ollut vielä alaikäinen. Kun A:lla ei siten ollut ollut omistusoikeutta tilaan, lainhuuto olisi pitänyt myöntää koko tilaan yksin B:lle mahdollisesti merkinnöin A:n avio-oikeudesta. Sen vuoksi A ja B olivat pyytäneet, että selostettuja lainhuutoja oikaisten myönnettäisiin B:lle lainhuuto hänen perintönä C:ltä samansa koko X:n tilaan mahdollisesti aiheellisiski katsottavin merkinnöin siitä, että A:lla oli tilaan avio-oikeus.</p>
      <p>Käräjätuomari oli arkistokäsittelyssä 29/7 1976 tekemällään päätöksellä, koska puheena olevat lainhuudot oli haettu, tosin esittämättä kirjallista ositus- ja perinnönjakokirjaa C:n jälkeen, A:lle ja B:lle kummallekin puoleen X:n tilasta ja oli katsottava tuolloin sovitun tilan jakamisesta puoliksi kummallekin sekä lainhuudot oli myönnetty hakemuksen mukaisesti niin sanottuna pöytäjakona A:lle avio-oikeuden ja B:lle perinnön nojalla, hylännyt hakemuksen.</p>
      <p>Itä-Suomen HO, jossa A ja B olivat hakeneet muutosta käräjätuomarin päätökseen, p. 4/3 1977 oli katsonut, ettei kysymyksessä olevia lainhuutoja tosin olisi pitänyt niitä haettaessa esitettyjen selvitysten perusteella myöntää siten, että A:n ja B:n oli todettu saaneen kummankin omistukseensa murto-osa X:n tilasta. Koskeivät A ja B kuitenkaan, ilmoitettuaan, että A oli luovuttanut B:lle avio-oikeuteen perustuvat oikeutensa C:n jäämistöön, olleet esittäneet selvitystä heidän osakkuuteensa C:n kuolinpesässä liittyvistä oikeustoimista eikä lainhuutoja niin ollen ja myöskin huomioon ottaen niiden myöntämisestä jo kuluneen ajan voitu oikaista lainhuudatusmenettelyssä, HO oli jättänyt asian käräjätuomarin päätöksen lopputuloksen varaan.</p>
      <p>A ja B pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällyttivät muutoksenhakemuksen.</p>
    </div>
    <div>
      <h2 id=""/>
      <p>KKO p. myönsi muutoksenhakuluvan ja tutki asian sekä totesi, että HO:n päätöksessä tarkoitetussa A:n ja B:n hakemuksessa pyydettiin tuossa päätöksessä mainittujen lainhuutojen oikaisemista sillä perusteella, ettei A:lla ollut ollut myönnetyn lainhuudon tarkoittamaa saantoa puoleen X:n tilasta. Kun esitetty peruste koski muutosta lainhuutojen osoittamiin omistussuhteisiin, ei kysymystä voitu ratkaista lainhuudatusmenettelyssä. Tämän vuoksi KKO katsoi, ettei ollut syytä HO:n päätöksen lopputuloksen muuttamiseen.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Hämäläinen ja Riihelä sekä ylimääräiset oikeusneuvokset Surakka ja Winqvist</p>
      </div>
    </div>
  </finlex:content>
</finlex:document>
