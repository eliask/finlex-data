<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800008t</dcterms:identifier>
  <finlex:ecliIdentifier>ECLI:FI:KKO:1980:II8</finlex:ecliIdentifier>
  <dcterms:title>KKO:1980-II-8</dcterms:title>
  <dcterms:description>
    <p>
      <strong>Tapaturmavakuutuslaki</strong>
    </p>
    <p>
      <strong>Takautumisoikeus</strong>
    </p>
  </dcterms:description>
  <finlex:registerNumber>V77/959</finlex:registerNumber>
  <dcterms:date pvm="19790712">1979-07-12</dcterms:date>
  <finlex:fileCopyNumber>1929</finlex:fileCopyNumber>
  <dcterms:issued pvm="19800125">1980-01-25</dcterms:issued>
  <dcterms:abstract>
    <p>Työnantaja, joka tuomittiin rangaistukseen yksin teoin tehdyistä työturvallisuuslain määräysten rikkomisesta ja kuolemantuottamuksesta, velvoitettiin tapaturmavakuutuslain 61 §:n 2 momentin nojalla korvaamaan vakuutusyhtiölle sen työntekijän omaisille työnantajan ottaman tapaturmavakuutuksen perusteella suorittama määrä. Korvausta soviteltiin työntekijän myötävaikuttavan tuottamuksen perusteella.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800008taloa0">ASIAN KÄSITTELY ALEMMISSA OIKEUKSISSA</a>
    <a href="19800008tyloa0">KORKEIN OIKEUS</a>
  </dcterms:tableOfContents>
  <finlex:content id="s19800008t.kko">
    <div>
      <h2 id="19800008taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ajamasta syytteestä ja kuultuaan A:n oikeudenomistajia ja Keskinäistä Vakuutusyhtiötä Auraa jutussa Vaasan RO p. 8/5 1974 oli lausunut selvitetyksi, että B oli 20/2 1973 Vaasassa erään rakennustyömaan aliurakoitsijana toimineen peltisepänliikkeen X:n omistajana laiminlyönyt valvoa ja huolehtia siitä, että rakennustyömaan seinäelementtien tiivistystyössä käytetty niin sanottu merimieskelkka olisi ollut työturvallisuusmääräysten edellyttämässä kunnossa, mistä oli ollut seurauksena, että kelkka oli irronnut kannattimistaan ja kelkassa työskennellyt A oli pudonnut maahan saaden välittömästi surmansa. Sen vuoksi RO oli työturvallisuuslain 9 ja 40 §:n sekä rikoslain 21 luvun 9 §:n ja 7 luvun 1 §:n nojalla tuominnut B:n yksin teoin tehdyistä työturvallisuusmääräysten rikkomisesta ja kuolemantuottamuksesta 25:een 8 markan määräiseen päiväsakkoon eli maksamaan sakkoa 200 markkaa. Sen ohessa B oli velvoitettu jutussa myös rangaistukseen tuomitun C:n kansa korvaamaan valtiolle A:n oikeuslääkeopillisesta ruumiinavauksesta aiheutuneet kustannukset 156 markkaa 80 penniä. Lisäksi B ja C oli velvoitettu tapaturmavakuutuslain 61 §:n 2 momentin nojalla maksamaan Keskinäiselle Vakuutusyhtiölle Auralle, joka B:n ottamantyönantajan tapaturmavakuutuksen perusteella oli mainitun tapaturman johdosta suorittanut A:n omaisille hautausavustuksena 1 845 markkaa ja elinkorkona 21/2 ja 30/6 1973 väliseltä ajalta 4 042 markkaa eli yhteensä 5 887 markkaa, kun A:n oli katsottu osaltaan myötävaikuttaneen häntä kohdanneeseen vahinkoon, puolet vakuutusyhtiön suorittamista korvauksista eli hautausavusta 922 markkaa 50 penniä ja vaaditusta elinkorosta 2 021 markkaa eli yhteensä 2 943 markkaa 50 penniä 5 prosentin korkoineen RO:n päätöksen julistamispäivästä sekä korvaamaan vakuutusyhtiön oikeudenkäyntikulut 50 markalla.</p>
      <p>Vaasan HO, jonka tutkittavaksi B oli saattanut jutun, p. 1/7 1977 oli ratkaissut sen; ja koska B:n oli näytetty syyllistyneen surmansa saaneen A:n työnantajana toimineen peltisepänliikkeen X:n omistajana RO:n päätöksessä kerrottuun laiminlyöntiin siinä mainituin seurauksin, HO oli, soveltaen työturvallisuuslain 9 §:n 1 momenttia ja 49 §:n 1 momenttia sekä rikoslain 21 luvun 9 §:ää ja 7 luvun 1 §:ää ja ottaen tuomitun sakkorangaistuksen osalta huomioon rikoksen tekoaikana voimassa olleen sakkoa koskeneen lievemmän lain eli rikoslain 2 luvun 4 §:n säännöksen sellaisena kuin se oli ennen 1/1 1977 voimaan tullutta lainmuutosta, katsonut, ettei ollut syytä muuttaa RO:n päätöksen lopputulosta, joka jäi voimaan siten selvennettynä, että B velvoitettiin yhteisvastuullisesti C:n kanssa korvaamaan valtiolle RO:n päätöksessä mainitut ruumiinavauksesta aiheutuneet kustannukset 156 markkaa 80 penniä ja suorittamaan Keskinäiselle Vakuutusyhtiölle Auralle päätöksessä mainitut korvaukset yhteensä 2 943 markkaa 50 penniä siinä mainittuine korkoineen ja oikeudenkäyntikuluineen.</p>
      <p>B pyysi oikeudenkäymiskaaren silloisen 30 luvun 3 §:n 1 kohdan nojalla lupaa saada hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19800008tyloa0">KORKEIN OIKEUS</h2>
      <p>KKO p. myönsi muutoksenhakuluvan, tutki jutun ja katsoi, ettei ollut syytä muuttaa HO:n päätöstä.</p>
      <div>
        <p>Ratkaisuun osallistuneet: oikeusneuvokset Salervo, Ailio ja Hämäläinen sekä ylimääräiset oikeusneuvokset Rosokivi ja Tulenheimo-Takki</p>
      </div>
    </div>
  </finlex:content>
</finlex:document>
