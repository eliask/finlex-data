<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800135t</dcterms:identifier>
  <finlex:ecliIdentifier>ECLI:FI:KKO:1980:II135</finlex:ecliIdentifier>
  <dcterms:title>KKO:1980-II-135</dcterms:title>
  <dcterms:description>
    <p>
      <strong>Kaavoitusalueiden jakolaki</strong>
    </p>
    <p>
      <strong>Lohkominen</strong>
    </p>
    <p>
      <strong>Rakennuslaki</strong>
    </p>
    <p>
      <strong>Taaja-asutus</strong>
    </p>
  </dcterms:description>
  <finlex:registerNumber>M77/153</finlex:registerNumber>
  <dcterms:date pvm="19800317">1980-03-17</dcterms:date>
  <finlex:fileCopyNumber>1082</finlex:fileCopyNumber>
  <dcterms:issued pvm="19801216">1980-12-16</dcterms:issued>
  <dcterms:abstract>
    <p>Tilat A, B ja C sijaitsivat taaja-asutukseksi katsotulla alueella, jolle ei ollut vahvistettu KaavJL 22 §:ssä tarkoitettua kaavaa. Tiloille A ja B oli ennen lohkomistoimituksen aloittamista ja tilalle C toimituksen vireillä ollessa myönnetty rantasaunoja koskevat rakennusluvat. Kun erityiset syyt eivät estäneet saunojen rakennuspaikkojen muodostamista tiloiksi, saatiin lohkominen suorittaa KaavJL 25a §:n nojalla. Kun tilaa D, joka sijaitsi samalla alueella, ei erotettu rakennustarkoitukseen, KaavJL 22 §:ssä tarkoitetun RakL 5 §:n 2 momentissa säädetyn luvan puuttuminen ei estänyt tilan lohkomalla erottamista.</p>
    <p>Vrt. <a href="http://www.finlex.fi/fi/oikeus/kko/kko/1978/19780005">KKO:1978-II-5</a>, joka koskee lohkomista ennen KaavJL 25a §:n voimaantuloa 1.8.1976.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800135taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800135t.kko">
    <div>
      <h2 id="19800135taloa0">ASIAN KÄSITTELY ALEMMISSA OIKEUKSISSA</h2>
      <p>Savonlinnan kaupungin Nojanmaan kylässä tilalla E RN:o 10:4 suoritetussa lohkomistoimituksessa N:o 200965, joka kantatilan omistajan P-yhtiön tekemästä hakemuksesta oli Savonlinnan maanmittaustoimiston 25/1 1974 antamalla määräyksellä uskottu toimitusinsinööri X:n tehtäväksi, toimitusinsinööri oli muodostanut L:lle tämän tilasta E RN:o 10:2 kauppakirjalla 10/12 1973 ostamasta määräalasta tilan A, jm 10:4/a, yhdessä palstassa ja pinta-alaltaan 0,2700 hehtaaria; M:lle tämän E:n tilasta kauppakirjalla 27/12 1973 ostamasta määräalasta tilan B, jm 10:4/b, yhdessä palstassa ja pinta-alaltaan 0,3240 hehtaaria; N:lle tämän E:n tilasta kauppakirjalla 20/12 1973 ostamasta määräalasta tilan C, jm 10:4/c, yhdessä palstassa ja pinta-alaltaan 0,2700 hehtaaria, ja O:lle tämän kauppakirjalla 10/12 1973 E tilasta ostamasta määräalasta tilan D, jm 10:4/d, samoin yksipalstaisena ja pinta-alaltaan 0,3200 hehtaaria, sekä kantatilan jälelle jääneistä tiluksista P-yhtiölle tilan E, jm 10:4/e. Edelleen oli toimitusinsinööri toimituspöytäkirjaan merkinnyt, että mainitut lohotut tilat sijaitsivat taaja-asutusalueella sekä että tila A oli tarkoitettu rantasaunan rakennuspaikaksi, liittyen - vanhastaan yhteisen tien alueen tosin erottamana - L:n ennestään omistamaan tilaan F RN:o 7:20, että tila B oli tarkoitettu rantasaunan rakennuspaikaksi, liittyen - vanhastaan yhteisen tien alueen tosin erottamana - Z:n omistamaksi merkittyyn tilaan G RN:o 7:21, että tila C oli samaten tarkoitettu rantasaunan rakennuspaikaksi, liittyen - oikeastaan vain vanhastaan yhteisen tien tuottaman kulkuyhteyden kautta - N:n ennestään omistamaan tilaan H RN:o 7:24, ja että tila D, joka rajoittui O:n ennestään omistamaan tilaan I RN:o 7:26 oli tarkoitettu vain sen lisämaaksi eikä erilliseksi rakennuspaikaksi. Vielä oli merkitty, että Savonlinnan kaupungin maistraatti oli antanut rakennusluvat L:lle 3/4, M:lle 5/6 ja N:lle 3/7 1974. Toimitusinsinööri oli julistanut toimituksen lopetetuksi 9/10 1974 ja antanut siitä laillisen valitusosoituksen Itä-Suomen MO:een. - Toimituksesta ei ollut valitettu.</p>
      <p>Kerrottua lohkomistoimitusta jakolain 174 §:n ja kaavoitusalueiden jakolain 28 §:n nojalla tarkastaessaan oli Mikkelin läänin maanmittauskonttori kirjeellään 27/2 1975 kehoittanut Savonlinnan maanmittaustoimistoa liittämään toimitusasiakirjoihin kaavoitusalueiden jakolain 22 §:n mukaisesti rakennuslain 5 §:n 2 momentissa tarkoitetun poikkeusluvan muodostettujen uusien tilojen käyttämiseen taaja-asutukseen.</p>
      <p>Toimitusinsinööri X oli kirjeellään 5/3 1975 viitaten toimituspöytäkirjan 15 §:ään katsonut maanmittauskonttorin mainitseman poikkeusluvan tarpeettomaksi ja palauttanut toimituksen takaisin maanmittauskonttoriin sen tarkastamista varten.</p>
      <p>Maanmittauskonttori oli sen jälkeen kirjeellään 10/3 1975, toistaen edellä mainitussa aikaisemmassa kirjeessään esittämänsä vaatimuksen, palauttanut toimituksen takaisin Savonlinnan maanmittaustoimistolle ja oikeuttanut toimituksen otettavaksi mainitusta syystä toimituspaikalla uudelleen käsiteltäväksi.</p>
      <p>Savonlinnan maanmittaustoimiston 15/4 1975 antamalla siirtomääräyksellä X:n jälkeen toimitusinsinööriksi määrätty Y oli puolestaan kirjeellään 19/3 1976 ja toimitusta uudelleen käsittelyyn ottamatta palauttanut toimitusasiakirjat jälleen Mikkelin läänin maanmittauskonttorille.</p>
      <p>Sen jälkeen oli Mikkelin läänin maanmittauskonttori viitaten kaavoitusalueiden jakolain 28 §:n 1 momenttiin kirjeellään 7/4 1976 alistanut ko. lohkomistoimituksen N:o 200965 Itä-Suomen MO:n tutkittavaksi, katsoen että toimituksen suorittamisen edellytyksenä oli rakennuslain 5 §:n 2 momentissa tarkoitettu poikkeuslupa, jonka hankkimista toimitusinsinööri ei ollut katsonut tarpeelliseksi. Alistuskirjeessään oli maanmittauskonttori samalla muun muassa huomauttanut siitä, että maarekisteriin 1/8 1960 merkityssä lohkomistoimituksessa N:o 35921 oli silloin muodostettujen kymmenen uuden, luonteeltaan asuntotonttialueita olevan tilan lohkominen toimitettu lohkomista varten laaditun, tosin vahvistamattoman palstoitussuunnitelman mukaisesti, jonka luonnetta ja alkuperäistä tarkoitusta nyt alistettu lohkomistoimitus olennaisesti muutti, koska muodostettujen uusien tilojen alueet tulisivat ulottumaan vesistön rantaan saakka.</p>
      <p>Lohkomistoimituksen N:o 200965 tultua kerrotuin tavoin Itä-Suomen MO:n tutkittavaksi toimitusinsinööri Y oli sen jälkeen vielä lähettänyt MO:lle X:n apulaiskaupungingeodeettina ja Savonlinnan kaupunginhallituksen valtuuttamana 19/3 1976 antaman lausunnon, jossa X oli katsonut, ettei ko. lohkomisella oltu edistetty taaja-asutuksen muodostumista, koska asia hänen käsityksensä mukaan oli jo harkittu tiloja jakomerkit 10:4/a, b ja c varten annettujen, rantasaunojen rakentamista koskevien lupapäätösten yhteydessä sekä koska tila jakomerkki 10:4/d oli tarkoitettu ainoastaan tilan RN:o 7:26 lisämaaksi. Edelleen toimitusinsinööri Y oli lähettänyt MO:lle Savonlinnan kaupunginhallituksen kirjeen 7/2 1977, jossa oli ilmoitettu kaupunginhallituksen 31/1 1977 tekemässään päätöksessä katsoneen niin kutsutun Aliupseerikylän alueen haja-asutusalueeksi.</p>
      <p>MO:n istunnossa oli kuultu saapuville tulleita lohottujen tilojen omistajia L:ää, M:ää, N:ää ja O:ta sekä kantatilan omistajaa P-yhtiötä. Toimitusinsinööri Y oli niin ikään antanut asiassa lausuntonsa MO:lle ja MO suorittanut jutussa katselmuksen. MO:n istunnosta erikseen laadittuun pöytäkirjaan merkityin tavoin oli tällöin lisäksi todettu muun muassa seuraavaa:</p>
      <p>- Edellä mainittua lohkomistoimitusta N:o 35921 varten oli Mikkelin lääninhallitus antanut lausuntonsa 11/6 1959 katsoen tuolloin, ettei rakennussuunnitelman laatiminen lohkomisen tarkoittamalle alueelle ollut tarpeellista, koska lohottavaksi pyydetyt tontit olivat jo rakennetut ja mikäli lohkominen suoritettaisiin laaditun palstoitussuunnitelman osoittamalla tavalla. Sanotussa lohkomisessa oli sen jälkeen muodostettu asuntotontteina kymmenen uutta tilaa RN:ot 7:20 - 7:29, joiden alueet eivät ulottuneet Suurijärvi -nimiseen vesistön rantaan, johon kantatila rajoittui;</p>
      <p>- Silloisen Säämingin kunnan Kaartilanrannan kylässä sijainneen tilan J:n RN:o 7:30 ja saman kunnan Nojanmaan kylässä sijainneen tilan RN:o 5:23 tultua maanmittauskonttorin vuonna 1964 antamalla päätöksellä yhdistetyksi tilaksi E RN:o 10, Nojanmaan kylässä - nyttemmin Savonlinnan kaupunkikuntaa - , oli vuosina 1969 ja 1973 suoritetuissa ja maarekisteriin merkityissä lohkomisissa tilasta E lohottu lohkomistoimituksessa N:o 35921 muodostuneeseen tilaryhmään välittömästi liittyvät uudet tilat RN:o 10:1 ja RN:o 10:3, joiden molempien tilojen alueet ulottuivat myös vesistön rantaan; sekä</p>
      <p>- Ko. alistetussa lohkomisessa muodostetut neljä uutta tilaa mukaan lukien kaikkiaan kuusitoista eri tilaa käsittävä yhtenäinen tilaryhmä, pääosan tiloista ollessa myös asuinrakennuksilla varustettuja, sijaitsi oman yksityistiensä päässä Suurijärven rantaan rajoittuvalla alueella noin 2 kilometrin päässä lähimmästä muusta asutuksesta ja noin 12 kilometrin päässä Savonlinnan kaupungin keskustasta.</p>
      <p>Itä-Suomen MO p. 5/5 1977 oli tutkinut jutun ja katsonut sen mukaan, mitä asiassa oli käynyt selville ja suoritetussa katselmuksessakin havaittu, että ko. alueelle oli tilalla J RN:o 7:14 suoritetussa lohkomisessa ja tilojen yhdistämisen kautta sen jälkeen muodostetulla tilalla E vuosina 1969 ja 1973 suoritetuissa lohkomisissa jo muodostunut sellainen taaja-asutus, kuin mitä tarkoitettiin 16/8 1958 annetun rakennuslain 4 §:ssä, sekä että nyt alistettuna olevassa lohkomistoimituksessa muodostetut uudet tilat lisäisivät sanottua taaja-asutusta entisestään. Sen vuoksi ja kun kaavoitusalueiden jakolain 22 §:n mukaan tilalla E RN:o 10:4 toimitettua, nyt ko. lohkomista ei olisi pitänyt suorittaa, kun alueelle ei ollut vahvistettu sanotussa lainkohdassa tarkoitettua kaavaa, ilman rakennuslain 5 §:n 2 momentissa tarkoitettua poikkeuslupaa alueen käyttämisestä taaja-asutukseen, MO, katsoen että toimituksen suorittamiselta oli puuttunut lailliset edellytykset, oli kumonnut ja poistanut sen tutkittavaksi alistetun lohkomistoimituksen N:o 200965 sekä jättänyt toimitushakemuksen sikseen.</p>
      <p>P-yhtiö sekä L - O hakivat muutosta MO:n päätökseen. Valituksen johdosta antoivat toimitusinsinööri ja maanmittaushallitus kumpikin lausunnon.</p>
    </div>
    <div>
      <h2 id=""/>
      <p>KKO t. tutki jutun ja totesi, että ko. 26/6 1974 aloitetussa toimituksessa lohkomalla erotetuille tiloille A, B, ja C jm 10:4/a, 10:4/b ja 10:4/c oli ollut voimassa, tilojen A ja B kohdalta ennen toimituksen aloittamista ja tilan C osalta toimituksen kestäessä myönnetyt MO:n päätöksessä mainitut rantasaunojen rakennusluvat ja että nämä saunojen rakennuspaikoiksi tarkoitetut tilat sijaitsivat taaja-asutukseksi katsottavalla alueella. Näin ollen oli tässä toimituksessa noiden tilojen osalta sovellettava kaavoitusalueiden jakolain muuttamisesta 9/7 1976 annetun ja 1/8 1976 voimaan tulleen lain 25 a §:ää, ottaen myös huomioon tilan C kohdalta lain voimaantulosäännös. Kun asiassa ei ollut ilmennyt sellaisia erityisiä syitä, jotka estäisivät po. rakennuspaikkojen muodostamisen kiinteistöiksi, KKO harkitsi oikeaksi, kumoten tältä kohden MO:n päätöksen, sanotun lainkohdan nojalla jättää toimitusmiesten päätöksen lopputuloksen tilojen A, B ja C osalta pysyväksi. Samalla alueella sijaitsevan tilan D jm 10:4/d kohdalta KKO havaitsi, että se esitetyn selvityksen mukaan oli MO:n päätöksessä kerrotuin tavoin tarkoitettu tilan I RN:o 7:26 lisämaaksi eikä erilliseksi rakennuspaikaksi. Kun tilaa D näin ollen ei erotettu rakennustarkoitukseen, kaavoitusalueiden jakolain 22 §:ssä tarkoitetun rakennuslain 5 §:n 2 momentissa säädetyn luvan puuttuminen ei ollut esteenä tilan D lohkomalla erottamiselle. Sen vuoksi KKO harkitsee oikeaksi, kumoten tältäkin osin MO:n päätöksen, jättää toimitusmiesten päätöksen lopputuloksen pysyväksi myös tilan D osalta.</p>
      <div>
        <p>Ratkaisuun osallistuneet: oikeusneuvokset Miettinen, Saarni-Rytkölä, Ådahl, Surakka ja Lindholm</p>
      </div>
    </div>
  </finlex:content>
</finlex:document>
