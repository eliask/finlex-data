<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800020t</dcterms:identifier>
  <finlex:ecliIdentifier>ECLI:FI:KKO:1980:II20</finlex:ecliIdentifier>
  <dcterms:title>KKO:1980-II-20</dcterms:title>
  <dcterms:description>
    <p>
      <strong>Todistustaakka</strong>
    </p>
    <p>
      <strong>Vahingonkorvaus</strong>
    </p>
    <p>
      <strong>Kaupungin korvausvastuu</strong>
    </p>
  </dcterms:description>
  <finlex:registerNumber>634 RD 1976</finlex:registerNumber>
  <dcterms:date pvm="19791129">1979-11-29</dcterms:date>
  <finlex:fileCopyNumber>3393</finlex:fileCopyNumber>
  <dcterms:issued pvm="19800221">1980-02-21</dcterms:issued>
  <dcterms:abstract>
    <p>Runkoviemärin ylikuormituksesta oli vettä tunkeutunut talon kellarikerrokseen aiheuttaen siellä vahinkoa. Kun kaupunki oli näyttänyt, että ylikuormitus oli aiheutunut poikkeuksellisesta ulkonaisesta syystä, hylättiin vahingon korvaamista koskeva kanne.</p>
    <p>Vrt. <a href="http://www.finlex.fi/fi/oikeus/kko/kko/1968/19680055">KKO:1968-II-55</a>, <a href="http://www.finlex.fi/fi/oikeus/kko/kko/1979/19790137">KKO:1979-II-137</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800020taloa0">ASIAN KÄSITTELY ALEMMISSA OIKEUKSISSA</a>
    <a href="19800020tyloa0">KORKEIN OIKEUS</a>
  </dcterms:tableOfContents>
  <finlex:content id="s19800020t.kko">
    <div>
      <h2 id="19800020taloa0">ASIAN KÄSITTELY ALEMMISSA OIKEUKSISSA</h2>
      <p>Liisa, Allan ja Lea T olivat Loimaan kaupungille toimituttamansa haasteen nojalla Loimaan KO:ssa lausuneet, että noin 20 vuotta sitten silloinen Loimaan kauppala oli rakentanut viemäriverkoston, joka oli johtanut likavedet muun muassa Lönnrotinkadun varrella olevalta omakotialueelta ja johon viemäriverkostoon sittemmin oli johdettu myös uuden Saikun omakotialueen likavedet. Koska vanhemman omakotialueen viemäriputkisto oli mitoitettu vain sen tarpeisiin, oli Saikun omakotialueen likavesien viemäriin johtamisesta ollut seurauksena, että vuoden 1973 heinäkuussa sattuneiden runsaiden sateiden johdosta sanottu viemäri oli ylikuormittunut ja likavesi oli noussut Lönnrotinkadun varrella sijaitsevan Liisa T:n omistaman omakotitalon pohjakerrokseen aiheuttaen rakennukselle ja siellä olleelle Allan ja Lea T:n omistamalle irtaimistolle yhteensä 6 210 markan suuruisen vahingon. Sen vuoksi ja kun kaupungin tuli huolehtia lietekaivojen puhdistuksesta ja viemärien kunnossapidosta Liisa, Allan ja Lea T olivat vaatineet Loimaan kaupungin velvoittamista suorittamaan heille vahingonkorvauksena sanotut 6 210 markkaa laillisine korkoineen.</p>
      <p>Kuultuaan Loimaan kaupunkia kanteesta KO p. 14/6 1974 oli lausunut selvitetyksi, että vuoden 1973 heinäkuussa oli Loimaan kaupungissa poikkeuksellisten runsaiden rankkasateiden aikana sadeveden paljous aiheuttanut Seppälänkadun runkoviemäristä, johon viemäriin myös pintavedet juoksivat salaojituksen ja sadevesikaivojen kautta, ylikuormituksen, jolloin viemärivettä oli tunkeutunut sanottuun runkoviemäriin laskevasta Lönnrotinkadun viemäristä Lönnrotinkadun varrella sijaitsevan, Liisa T:n omistaman omakotitalon pohjakerrokseen aiheuttaen rakennukselle ja siellä olleella Allan ja Lea T:n irtaimistolle vahinkoa, mutta jääneen näyttämättä, että Seppälänkadun runkoviemäriin olisi tavallisissa olosuhteissa muodostunut vastaavanlaista ylikuormitusta, että ylikuormitus olisi aiheutunut runkoviemäreiden aiheuttamasta kuormituksesta, että Loimaan kaupungin asianomaiset toimihenkilöt olisivat laiminlyöneet hoitaa ja valvoa viemäriä tai että Kaupunki olisi muullakaan perusteella vastuussa kantajille aiheutuneesta vahingosta. Sen vuoksi KO oli hylännyt kanteen.</p>
      <p>Turun HO, jonka tutkittavaksi Liisa T ja hänen myötäpuolensa olivat saattaneet jutun, t. 14/5 1976 oli jättänyt asian KO:n päätöksen varaan.</p>
      <p>Liisa, Allan ja Lea T pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällyttivät muutoksenhakemuksen.</p>
    </div>
    <div>
      <h2 id="19800020tyloa0">KORKEIN OIKEUS</h2>
      <p>KKO t. myönsi muutoksenhakuluvan ja tutki jutun; ja koska Loimaan kaupunki oli selvittänyt, että runkoviemärissä, johon oli tullut myös pintavesiä, ei ollut kesällä 1973 havaittu teknistä vikaa eikä tukkeutumista ja että muutaman päivän aikana heinäkuussa 1973, jolloin oli ollut ylikuormitusta viemärissä, sademäärä oli ollut 132,2 millimetriä koko sanotun kuukauden pitkäaikaisen keskiarvon ollessa 70 millimetriä, sen vuoksi ja kun viemärin ylikuormitus siten oli johtunut poikkeuksellisesta ulkonaisesta syystä eikä kaupungin laiminlyönnistä huolehtia viemärin riittävyydestä ja kunnosta, KKO katsoi, ettei ollut esitetty syytä muuttaa HO:n tuomion lopputulosta.</p>
      <div>
        <p>Ratkaisuun osallistuneet: presidentti Olsson, oikeusneuvokset Saarni-Rytkölä ja Riihelä sekä ylimääräiset oikeusneuvokset Surakka ja Kilpeläinen</p>
      </div>
    </div>
  </finlex:content>
</finlex:document>
