<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800002t</dcterms:identifier>
  <finlex:ecliIdentifier>ECLI:FI:KKO:1980:II2</finlex:ecliIdentifier>
  <dcterms:title>KKO:1980-II-2</dcterms:title>
  <dcterms:description>
    <p>
      <strong>Konkurssi</strong>
    </p>
    <p>
      <strong>Konkurssin edellytykset</strong>
    </p>
    <p>
      <strong>Selvä ja riidaton saaminen</strong>
    </p>
  </dcterms:description>
  <finlex:registerNumber>V79/970</finlex:registerNumber>
  <dcterms:date pvm="19790921">1979-09-21</dcterms:date>
  <finlex:fileCopyNumber>2561</finlex:fileCopyNumber>
  <dcterms:issued pvm="19800111">1980-01-11</dcterms:issued>
  <dcterms:abstract>
    <p>Velkojan konkurssihakemus perustui velkojan kirjanpidon osoittamiin tilisaataviin. Osasta velkojan ilmoittamia saatavia velallinen oli hyväksynyt kaksi jo maksettavaksi erääntynyttä vekseliä. Velallisen, joka vastusti hakemusta väittäen maksaneensa kaikki velkojalle olleet velkansa, katsottiin esittäneen vekseleihin kohdistuneen maksuväitteensä tueksi, joskaan ei täyttä näyttöä, kuitenkin sellaista näyttöä ettei vekseleihinperustuvaa saamista katsottu enää konkurssisäännön 6 §:n 1 momentissa tarkoitetuksi selväksi ja riidattomaksi saamiseksi. Kun muitakaan ilmoitettuja tilisaamisia ei voitu pitää selvinä ja riidattomina, konkurssihakemukseen ei suostuttu.</p>
    <p>Ään</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800002taloa0">ASIAN KÄSITTELY ALEMMISSA OIKEUKSISSA</a>
    <a href="19800002tyloa0">KORKEIN OIKEUS</a>
  </dcterms:tableOfContents>
  <finlex:content id="s19800002t.kko">
    <div>
      <h2 id="19800002taloa0">ASIAN KÄSITTELY ALEMMISSA OIKEUKSISSA</h2>
      <p>Osakeyhtiö A oli Orimattilan tuomiokunnan virkaa toimittavalle kihlakunnantuomarille 26/1 1979 jätetyssä hakemuksessaan ilmoittanut, että yhtiöllä oli 13/12 1978 ollut kauppiaalta B:ltä erääntynyt ja riidaton tilisaatava määrältään yhteensä 877 558 markkaa 49 penniä. Viimeksi mainittuna päivänä B:tä oli vaadittu suorittamaan yhtiölle sanottu määrä 8 päivän kuluessa uhalla, että yhtiö tuli hakemaan B:n omaisuuden luovuttamista konkurssiin. Velkomuksen johdosta B oli yhtiölle ilmoittanut, ettei hänellä ollut lainkaan rahaa saatavan suorittamiseksi, minkä johdosta yhtiö oli hakemuksessaan pyytänyt, että B:n omaisuus määrättäisiin luovutettavaksi konkurssiin.</p>
      <p>Hakemuksen johdosta 8/2 1979 toimitetussa velallisen kuulustelussa yhtiö oli esittänyt Orimattilan KO:lle saatavaluettelon ja B:n hyväksymät, 29/5 1978 asetetun 41 032 markan 49 pennin ja 14/6 1978 asetetun 148 445 markan 24 pennin määräisen erääntyneen vekselin, joiden vekselien määrien yhtiö oli ilmoittanut sisältyvän saatavaluettelon 877 558 markan 49 pennin suuruiseen loppusummaan.</p>
      <p>B:n kiistettyä yhtiön ilmoittamat saatavat kokonaisuudessaan KO p. 8/2 1979, koska B oli muun ohella väittänyt, että yhtiön häneltä olevat saatavat olivat 18/8 1978 tehdyillä kiinteistönkaupalla ja sopimuksella kuitattu, ja kun B, erityisesti sanotun sopimuksen sisältö huomioon ottaen, oli voinut esittää todennäköisiä perusteita väitteensä tueksi ja yhtiön ilmoittamat saatavat siten olivat tulleet riitaisiksi myös B:n hyväksymiä, tilisuhteeseen perustuvia vekseleitä koskevalta osalta, oli konkurssisäännön 6 §:n säännösten nojalla jättänyt yhtiön hakemuksen tutkimatta.</p>
      <p>Kouvolan HO, jonka tutkittavaksi yhtiö oli saattanut jutun, p. 10/5 1979 oli jättänyt asian KO:n päätöksen varaan.</p>
      <p>Yhtiö pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19800002tyloa0">KORKEIN OIKEUS</h2>
      <p>KKO p. myönsi muutoksenhakuluvan ja tutki asian. Mitä ensin tuli HO:n päätöksessä mainittuihin osakeyhtiö A:n ja kauppias B:n väliseen tilisuhteeseen perustuviin B:n hyväksymiin vekseleihin, KKO totesi B:n muun ohella väittäneen, että vekselit oli maksettu hyvittämällä B:n yhtiössä ollutta tiliä niillä varoilla, jotka olivat kertyneet B:n omaisuutta 18/8 1978 tehtyjen kiinteistökaupan ja liikeomaisuuden kokonaiskaupan mukaisesti myytäessä. Kun yhtiön KO:lle jättämästä saatavaluettelosta oli havaittavissa, että mainittujen 18/8 1978 tehtyjen sopimusten ja vekseleiden erääntymisen jälkeen B:n puheena olevaa tiliä oli hyvitetty B:n omaisuuden myynnistä kertyneillä varoilla tai muilla B:n yhtiölle tekemillä suorituksilla enemmänkin kuin sanottujen kahden vekselin yhteismäärän arvosta, KKO katsoi B:n esittäneen maksuväitteensä tueksi, joskaan ei täyttä näyttöä, kuitenkin sellaista näyttöä, ettei yhtiön vekseleihin perustuvaa saatavaa voitu enää pitää konkurssisäännön 6 §:n 1 momentissa tarkoitettuna selvänä ja riidattomana saamisena. Sen vuoksi ja kun toisaalta muitakaan kysymyksessä olevia yhtiöllä ilmoituksensa mukaan B:ltä olevia yhtiön omaan kirjanpitoon perustuvia tilisuhdesaatavia ei voitu vastoin B:n HO:n päätöksestä ilmenevin perustein tehtyä kiistämistä pitää selvinä ja riidattomina, KKO katsoi, ettei ollut syytä HO:n päätöksen lopputuloksen muuttamiseen.</p>
      <div>
        <p>Oikeusneuvos Leivonen, joka oli eri mieltä, lausui: myönnän, kuten enemmistö, muutoksenhakuluvan ja tutkin asian. Kauppias B:n ja osakeyhtiö A:n tilisuhteeseen perustuvien vekselien osalta, joiden määrät sisältyvät tiliotteen yhtiön hyväksi osoittamaan 877 558 markan 49 pennin suuruiseen saatavaan, katson, että tilisuhteen kestäessä ne saatavat, joista vekselit on annettu, eivät ole erikseen tulleet suoritetuksi tiliotteeseen merkityillä vekselien erääntymisen jälkeen tapahtuneilla B:n hyväksi luetuilla suorituksilla. B ei ole näyttänyt eikä edes saattanut todennäköiseksi, että hakemuksen perusteena oleva yhtiön ja B:n kirjanpitoon yhtäpitävästi merkitty tilisaatava olisi kokonaisuudessaan maksettu tai muutoin lakannut. Sen vuoksi harkitsen oikeaksi, kumoten alempien oikeuksien päätökset, hakemuksessa mainitulla perusteella konkurssisäännön 6 §:n 1 momentin d kohdan nojalla määrätä, että B:n omaisuus on luovutettava konkurssiin, ja palauttaa asian Orimattilan KO:een lainmukaista jatkokäsittelyä varten.</p>
      </div>
      <div>
        <p>Ratkaisuun osallistuneet: oikeusneuvokset Ådahl, Portin ja Nyberg sekä ylimääräinen oikeusneuvos Sarkko</p>
      </div>
    </div>
  </finlex:content>
</finlex:document>
