<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800063t</dcterms:identifier>
  <finlex:ecliIdentifier>ECLI:FI:KKO:1980:II63</finlex:ecliIdentifier>
  <dcterms:title>KKO:1980-II-63</dcterms:title>
  <dcterms:description>
    <p>
      <strong>Syyteoikeus</strong>
    </p>
    <p>
      <strong>Siveellisyysrikos</strong>
    </p>
  </dcterms:description>
  <finlex:registerNumber>R80/129/79</finlex:registerNumber>
  <dcterms:date pvm="19800507">1980-05-07</dcterms:date>
  <finlex:fileCopyNumber>1643</finlex:fileCopyNumber>
  <dcterms:issued pvm="19800617">1980-06-17</dcterms:issued>
  <dcterms:abstract>
    <p>Syytetty oli 10 kuukauden aikana syyllistynyt neljään eri asianomistajaan kohdistuneeseen väkisinmakaamiseen, joista kolmen osalta asianomistaja oli, ilmoitettuaan rikoksen syytteeseen pantavaksi, sittemmin peruuttanut rangaistusvaatimuksensa. Koska erittäin tärkeän yleisen edun katsottiin vaativan syytteen nostamista myös viimeksi mainituista kolmesta väkisinmakaamisrikoksesta, virallisella syyttäjällä oli RL 20 luvun 11 §:n nojalla syyteoikeus kaikkien kysymyksessä olevien väkisinmakaamisrikosten osalta.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800063taloa0">ASIAN KÄSITTELY ALEMMISSA OIKEUKSISSA</a>
    <a href="19800063tyloa0">KORKEIN OIKEUS</a>
  </dcterms:tableOfContents>
  <finlex:content id="s19800063t.kko">
    <div>
      <h2 id="19800063taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja Maria A:n asianomistajana Matias H:ta vastaan ajamasta syytteestä, kuultuaan asianomistajina Kaarina B:tä, Senja C:tä ja Liisa D:tä, joista myös B ja C olivat kohdaltaan yhtyneet virallisen syyttäjän syytteeseen sekä B lisäksi vaatinut H:lta erinäisiä vahingonkorvauksia ja korvausta oikeudenkäyntikuluistaan, Helsingin RO p. 27/8 1979 oli, samalla kun B:n rangaistus- ja korvausvaatimukset väkisinmakaamisesta sekä C:n rangaistusvaatimus väkisinmakaamisesta oli jätetty tutkimatta, koska B ja C olivat ennen oikeudenkäyntiä luopuneet vaatimuksistaan eikä ollut näytetty perusteita, joiden nojalla luopumista ei ollut pidettävä pätevänä, lausunut selvitetyksi, että H oli Helsingissä 1) 3/8 1978 eräässä asunnossa tahallaan kuristamalla B:tä kurkusta, lyömällä häntä nyrkein eri puolille kehoa ja vääntämällä häntä raajoista aiheuttanut B:lle vasemman korvalehden yläpuolelle ja oikealle päälaen takasivuosaan lievähköä turvotusta, selän yläosaan vasemmalle ja kaulalle ihonhankautumia ja molempiin yläraajoihin sekä olka- että kyynärvarsien alueelle ja vasempaan reiteen mustelmia ja tällä väkivallalla sekä uhkaamalla heittää B:n parvekkeelta alas pakottanut B:n kanssaan avioliiton ulkopuoliseen sukupuoliyhteyteen, 2) 26/10 1978 asunnossaan tahallaan lyömällä C:tä nyrkillä oikeaan ohimoon ja eri puolille kehoa aiheuttanut C:lle kaulaan ja päälaelle ihoverenpurkaumia, naarmuja ja mustelmia ja tällä väkivallalla sekä uhkaamalla surmata C:n pakottanut tämän avioliiton ulkopuolella tapahtuvaan sukupuoliyhteyteen, 3) 9/12 1978 asunnossaan pitelemällä D:tä väkivalloin ja uhkaamalla surmata tämän pakottanut D:n kanssaan avioliiton ulkopuolella tapahtuvaan sukupuoliyhteyteen, ja 5) 2/6 1979 asunnossaan tahallaan lyömällä nyrkein A:ta eri puolille kehoa mustelmia ja tällä väkivallalla sekä uhkaamalla surmata A:n pakottanut tämän kanssaan avioliiton ulkopuolella tapahtuvaan sukupuoliyhteyteen.</p>
      <p>Sen vuoksi ja koska edellä 1, 2, 3 ja 5 kohdassa kerrottujen väkisinmakaamisien osalta, tapausten lukuisuus ja lyhyt aikaväli huomioon ottaen, erittäin tärkeän yleisen edun oli katsottava vaativan viralliselle syyttäjälle oikeuden syytteen nostamiseen, RO oli rikoslain 20 luvun 1 §:n 1 momentin ja 11 §:n, 21 luvun 5 §:n 1 momentin ja 7 luvun 1 §:n nojalla tuominnut H:n 1) yksin teoin tehdyistä väkisinmakaamisesta ja pahoinpitelystä 1 vuodeksi 6 kuukaudeksi vankeuteen, 2) yksin teoin tehdyistä väkisinmakaamisesta ja pahoinpitelystä 1 vuodeksi vankeuteen, 3) väkisinmakaamisesta 9 kuukaudeksi vankeuteen ja 5) yksin teoin tehdyistä väkisinmakaamisesta ja pahoinpitelystä 1 vuodeksi vankeuteen. H:lle kohdissa 1, 2 ja 3 tuomitut rangaistukset ja saman RO:n 21/3 1979 julistamallaan päätöksellä H:lle 8/12 1978 tehdystä pahoinpitelystä ehdollisesti 31/8 1980 päättyvin koetusajoin tuomitsema 1 kuukauden 15 päivän vankeusrangaistus yhdistettiin 2 vuoden 1 kuukauden 15 päivän vankeusrangaistukseksi. Yhdistetty rangaistus oli pantava lykkäyksettä täytäntöön. H:n erikseen suoritettavaksi jäi 5 kohdassa tuomittu yhden vuoden vankeusrangaistus.</p>
      <p>Lisäksi RO oli tuominnut H:n 4) 2/6 1979 tapahtuneesta rattijuopumuksesta 30 päiväsakkoon sekä 6) samana päivänä tapahtuneesta haitanteosta virantoimituksessa olevalle virkamiehelle 20 päiväsakkoon ja sakkorangaistukset yhteenlaskettuina 50:een 30 markan päiväsakkoon eli maksamaan sakkoa yhteensä 1 500 markkaa. Vielä H oli määrätty ajokieltoon 2/12 1979 saakka.</p>
      <p>H oli velvoitettu suorittamaan B:lle korvaukseksi oikeudenkäyntikuluista RO:n kohtuulliseksi harkitsemat 800 markkaa sekä korvaamaan valtiolle sen varoista suoritetut todistelukustannukset 466, lääkärintutkimusten ja lääketieteellisten tutkimusten kustannukset 1 099 sekä päihdetutkimuskulut 181 markkaa.</p>
      <p>Helsingin HO, jonka tutkittavaksi virallinen syyttäjä ja H olivat saattaneet jutun, p. 29/11 1979 oli katsonut, että 1, 2 ja 5 kohdassa kerrottu väkivalta, jolla H oli pakottanut B:n, C:n ja A:n kanssaan sukupuoliyhteyteen, sisältyi H:n syyksi sanotuissa kohdissa luettuihin väkisinmakaamisiin eikä sitä niin ollen voitu lukea hänen viakseen pahoinpitelynä. Tällä ja muutoin RO:n mainitsimilla perusteilla HO oli siten muuttanut RO:n päätöstä, että H rikoslain 20 luvun 1 §:n 1 momentin nojalla tuomittiin hänen syykseen 1, 2 ja 5 kohdassa luettujen rikosten asemesta kolmesta väkisinmakaamisesta, 1 kohdan osalta RO:n määräämää rangaistusta korottaen 1 vuodeksi 10 kuukaudeksi vankeuteen sekä 2 ja 5 kohdassa RO:n määräämään rangaistukseen. H:lle kohdissa 1, 2 ja 3 tuomitut rangaistukset sekä H:lle 21/3 1979 tuomittu 1 kuukauden 15 päivän ehdollinen vankeusrangaistus yhdistettiin 2 vuodeksi 5 kuukaudeksi 15 päiväksi vankeutta, ja joka yhdistetty rangaistus oli lykkäyksettä pantava täytäntöön. H:n erikseen suoritettavaksi jäi 5 kohdassa tuomittu 1 vuoden vankeusrangaistus.</p>
      <p>H oli velvoitettu RO:n määräämän korvausvelvollisuuden lisäksi suorittamaan korvaukseksi valtiolle sen varoista maksetut immunobiologisista tutkimuksista aiheutuneet kustannukset 12 markalla.</p>
      <p>H pyysi oikeudenkäymiskaaren 30 luvun 3 §:n 1 kohdan nojalla, sellaisena kuin se oli 14/6 1958 annetussa laissa, lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19800063tyloa0">KORKEIN OIKEUS</h2>
      <p>KKO p. käsitteli asian; ja koska H:lle HO:n antaman, lakiin perustuvan ilmoituksen mukaan ei voitu oikeudenkäymiskaaren 30 luvun 5 §:n mukaan myöntää lupaa hakea muutosta HO:n päätökseen 4 ja 6 kohtaan sanotun luvun 3 §:n 1 kohdan nojalla eikä hänen lupahakemuksessaan ollut nojauduttu viimeksi mainitun pykälän 2 kohdassa tarkoitettuihin perusteisiin, KKO ei ottanut anomusta sanottujen 4 ja 6 kohdan osalta tutkittavakseen.</p>
      <p>Myöntäen H:lle muutoin luvan hakea muutosta HO:n päätökseen KKO tutki jutun ja katsoi, ettei ollut syytä muuttaa HO:n päätöstä muulla tavoin kuin että, koska B oli luopunut rangaistus- ja korvausvaatimuksistaan ennen kuin asia oli ollut tuomioistuimessa esillä, H vapautettiin velvollisuudesta suorittaa B:lle oikeudenkäyntikulujen korvausta.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Ådahl ja Riihelä sekä ylimääräiset oikeusneuvokset Ketola ja Aro</p>
      </div>
    </div>
  </finlex:content>
</finlex:document>
