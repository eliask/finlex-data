<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800030t</dcterms:identifier>
  <finlex:ecliIdentifier>ECLI:FI:KKO:1980:II30</finlex:ecliIdentifier>
  <dcterms:title>KKO:1980-II-30</dcterms:title>
  <dcterms:description>
    <p>
      <strong>Avioliittolaki</strong>
    </p>
    <p>
      <strong>Vahingonkorvaus</strong>
    </p>
  </dcterms:description>
  <finlex:registerNumber>R79/912</finlex:registerNumber>
  <dcterms:date pvm="19790913">1979-09-13</dcterms:date>
  <finlex:fileCopyNumber>2441</finlex:fileCopyNumber>
  <dcterms:issued pvm="19800409">1980-04-09</dcterms:issued>
  <dcterms:abstract>
    <p>Avioerojutussa oli esitetty puolisoiden varallisuusoloista erinäisiä tietoja mutta ei ollut annettu kokonaiskuvaa heidän omaisuudestaan ja veloistaan. Kun näin ollen ei voitu arvioida mahdollisen vahingonkorvauksen vaikutusta puolisoiden varallisuuden selvittelyyn eikä harkita vahingonkorvauksen kohtuullisuutta, vahingonkorvausvaatimus hylättiin.</p>
    <p>Ään</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800030taloa0">ASIAN KÄSITTELY ALEMMISSA OIKEUKSISSA</a>
    <a href="19800030tyloa0">KORKEIN OIKEUS</a>
  </dcterms:tableOfContents>
  <finlex:content id="s19800030t.kko">
    <div>
      <h2 id="19800030taloa0">ASIAN KÄSITTELY ALEMMISSA OIKEUKSISSA</h2>
      <p>Leena A:n miestään Anders A:ta vastaan ajamasta kanteesta Helsingin RO p. 11/9 1978 oli, tuomitessaan asianosaisten 9/12 1962 solmitun avioliiton Anders A:n huorinteon perusteella puretuksi sekä uskoessaan heidän alaikäiset lapsensa 17/12 1963 syntyneen Katariinan ja 19/7 1967 syntyneen Raulin Leena A:n huollettavaksi ja velvoittaessaan Anders A:n suorittamaan kummallekin sanotulle lapselleen elatusapua 350 markkaa kuukaudessa, avioliittolain 78 §:n 1 momentin nojalla, koska Anders A:n oli katsottava olleen pääasiallisesti syypää avioeroon ja ottaen huomioon puolisoiden varallisuussuhteet ja sen, että Leena A:n avio-oikeuden menettämistä koskeva vaatimus oli hylätty, velvoittanut Anders A:n maksamaan Leena A:lle vahingonkorvausta 30 000 markkaa. Vielä RO oli oikeuttanut Leena A:n mainittuine lapsineen asumaan Anders A:n omistamassa asunnossa ja velvoittanut Anders A:n häädön uhalla muuttamaan siitä pois.</p>
      <p>Helsingin HO, jonka tutkittavaksi Anders A oli saattanut jutun, t. 9/5 1979 oli jättänyt asian RO:n päätöksen varaan.</p>
      <p>Anders A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19800030tyloa0">KORKEIN OIKEUS</h2>
      <p>KKO t. myönsi muutoksenhakuluvan ja tutki jutun sekä katsoi, että jutussa oli esitetty erinäisiä tietoja Anders ja Leena A:n varallisuusoloista, mutta ettei ollut annettu kokonaiskuvaa puolisoiden omaisuudesta ja veloista. Niin ollen ei voitu arvioida mahdollisen vahingonkorvauksen vaikutusta puolisoiden varallisuuden selvittelyyn eikä harkita vahingonkorvauksen kohtuullisuutta. Sen vuoksi KKO harkitsi oikeaksi, muuttaen HO:n tuomiota, vapauttaa Anders A:n velvollisuudesta suorittaa Leena A:lle vahingonkorvausta 30 000 markkaa korkoineen.</p>
      <div>
        <h3>Eri mieltä olevien jäsenten lausunnot</h3>
        <p>Jutun esittelijän mietintö: KKO ei myöntäne muutoksenhakulupaa.</p>
        <p>Ylimääräinen oikeusneuvos Mäkinen: hyväksyn mietinnön. Äänestyksen tuloksen johdosta velvollisena lausumaan asiasta tarkemmin katson, niin kuin kihlakunnanoikeuskin selvitetyksi, että Anders A on pääasiallisesti syypää avioeroon. Sen vuoksi harkitsen oikeaksi, ottaen huomioon puolisoiden varallisuussuhteet, joista on esitetty vahingonkorvauksen määräämiseen riittävä selvitys, ja erityisesti sen, että vuonna 1963 syntynyt Katariina sekä vuonna 1967 syntynyt Raul jäävät Leena A:n huollettaviksi ja kasvatettaviksi, jättää HO:n tuomion lopputuloksen pysyväksi.</p>
        <p>Oikeusneuvos Miettinen oli samaa mieltä kuin ylimääräinen oikeusneuvos Mäkinen.</p>
      </div>
      <div>
        <p>Ratkaisuun osallistuneet: oikeusneuvokset Portin ja Nikkarinen sekä ylimääräinen oikeusneuvos Ketola</p>
      </div>
    </div>
  </finlex:content>
</finlex:document>
