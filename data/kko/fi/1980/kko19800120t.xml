<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800120t</dcterms:identifier>
  <finlex:ecliIdentifier>ECLI:FI:KKO:1980:II120</finlex:ecliIdentifier>
  <dcterms:title>KKO:1980-II-120</dcterms:title>
  <dcterms:description>
    <p>
      <strong>Muutoksenhaku</strong>
    </p>
    <p>
      <strong>Tyytymättömyyden ilmoitus</strong>
    </p>
    <p>
      <strong>Oikeudenkäyntiasiamies</strong>
    </p>
  </dcterms:description>
  <finlex:registerNumber>V79/949</finlex:registerNumber>
  <dcterms:date pvm="19800821">1980-08-21</dcterms:date>
  <finlex:fileCopyNumber>2796</finlex:fileCopyNumber>
  <dcterms:issued pvm="19801119">1980-11-19</dcterms:issued>
  <dcterms:abstract>
    <p>Alaikäisen asianosaisen A:n holhoojan antamalla valtakirjalla muutoksenhakuasian hovioikeudessa hoitaneella asiamiehellä oli, ottaen huomioon OK 15 luvun 7 §:n 2 mom:n säännökset, oikeus mainitun valtakirjan nojalla ilmoittaa A:n tyytymättömyys hovioikeuden tuomioon, vaikka A oli tullut täysi-ikäiseksi jutun ollessa hovioikeuden käsiteltävänä.</p>
    <p>Vrt. KKO:1948-II-346, <a href="http://www.finlex.fi/fi/oikeus/kko/kko/1949/19490285">KKO:1949-II-285</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800120taloa0">ASIAN KÄSITTELY ALEMMISSA OIKEUKSISSA</a>
    <a href="19800120tyloa0">KORKEIN OIKEUS</a>
  </dcterms:tableOfContents>
  <finlex:content id="s19800120t.kko">
    <div>
      <h2 id="19800120taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun asianajaja T oli Itä-Suomen HO:ssa tapahtuvaa oikeudenkäyntiä varten aikaisemmin saamiinsa valtuutuksiin nojautuen HO:een 23/3 1979 saapuneessa kirjoituksessa ilmoittanut liikkeenharjoittaja Severi A:n kuolinpesän osakkaiden, paitsi muiden, Kerttu A:n ja hänen alaikäisen lastensa, oikeastaan täysi-ikäiseksi tulleen Teemu A:n ja vielä alaikäisen Petri A:n tyytymättömyyden HO:n 15/3 1979 antamaan tuomioon maanvuokraussuhteesta johtuvaa häätöä ynnä muuta koskevassa jutussa, jossa HO:ssa olivat olleet vuoroin muutoksenhakijoina ja vastaajina B myötäpuolineen toiselta sekä Kerttu A omasta puolestaan sekä Teemu ja Petri A:n holhoojana myötäpuolineen toiselta puolen, HO oli 4/5 1979 antamallaan päätöksellä, koska Kerttu A:lla sen jälkeen, kun Teemu A oli 15/4 1977 täyttäessään 18 vuotta tullut täysivaltaiseksi, ei enää ollut ollut oikeutta holhoojan toimensa nojalla käyttää puhevaltaa Teemu A:n puolesta eikä Kerttu A ollut myöskään selvittänyt, että hänellä olisi ollut määräys toimia Teemu A:n holhoojana täysivaltaisuuden aikanakin, eikä oikeudenkäymiskaaren 15 luvun 4 §:n 3 momentissa säädetyssä määräajassakaan esittänyt selvitystä siitä, että Teemu A olisi kirjallisesti valtuuttanut hänet asiamiehekseen, jättänyt mainitun kirjoituksen Teemu A:ta koskevalta osalta tutkimatta.</p>
      <p>Teemu A haki muutosta HO:n mainittuun päätökseen.</p>
    </div>
    <div>
      <h2 id="19800120tyloa0">KORKEIN OIKEUS</h2>
      <p>KKO p. tutki asian ja totesi, että T oli haettaessa muutosta jutussa 30/8 1976 julistettuun alioikeuden päätökseen esiintynyt HO:ssa silloin alaikäisen Teemu A:n asiamiehenä Kerttu A:n holhoojantoimessaan antaman valtakirjan nojalla. Ottaen huomioon, että asiamiehellä ja oikeudenkäyntiavustajalla oikeudenkäymiskaaren 15 luvun 7 §:n 2 momentin mukaan aina oli valta ilmoittaa tyytymättömyyttä sen oikeuden päätökseen, jossa hän on esiintynyt asiamiehenä tai oikeudenkäyntiavustajana, KKO katsoi, että Teemu A:n tuleminen 15/4 1977 täysi-ikäiseksi ei ollut lakkauttanut T:n valtuutukseen sisältynyttä toimivaltaa tyytymättömyyttä ilmoittamalla turvata päämiehensä Teemu A:n oikeus muutoksenhakuun. HO:n ei siten olisi pitänyt jättää tyytymättömyydenilmoitusta Teemu A:ta koskevalta osalta mainitsemallaan perusteella tutkimatta. Tämän vuoksi KKO harkitsi oikeaksi, kumoten HO:n päätöksen, palauttaa asian HO:een, jonka tuli ilmoituksetta ottaa se uudelleen käsiteltäväkseen ja siinä laillisesti menetellä. Samalla KKO määräsi, että miten Teemu A:n, jos HO havaitsi hänen muutoin laillisesti ilmoittaneen tyytymättömyyttä, puhevallan menettämisen uhalla ja hänen vastapuolensa oli HO:ssa meneteltävä.</p>
      <div>
        <p>Ratkaisuun osallistuneet: presidentti Olsson, oikeusneuvokset Mälkki, Hämäläinen ja Hiltunen sekä ylimääräinen oikeusneuvos Winqvist</p>
      </div>
    </div>
  </finlex:content>
</finlex:document>
