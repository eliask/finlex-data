<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800125t</dcterms:identifier>
  <finlex:ecliIdentifier>ECLI:FI:KKO:1980:II125</finlex:ecliIdentifier>
  <dcterms:title>KKO:1980-II-125</dcterms:title>
  <dcterms:description>
    <p>
      <strong>Ehdollinen rangaistus</strong>
    </p>
  </dcterms:description>
  <finlex:registerNumber>V79/919</finlex:registerNumber>
  <dcterms:date pvm="19800522">1980-05-22</dcterms:date>
  <finlex:fileCopyNumber>1935</finlex:fileCopyNumber>
  <dcterms:issued pvm="19801127">1980-11-27</dcterms:issued>
  <dcterms:abstract>
    <p>Kysymys ehdollisen rangaistuksen määräämisen edellytyksistä (EhdRangL 1 §:n 2 mom.).</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800125taloa0">ASIAN KÄSITTELY ALEMMISSA OIKEUKSISSA</a>
    <a href="19800125tyloa0">KORKEIN OIKEUS</a>
  </dcterms:tableOfContents>
  <finlex:content id="s19800125t.kko">
    <div>
      <h2 id="19800125taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä Kajaanin RO p. 16/12 1975 oli lausunut selvitetyksi, että A, joka oli 25/7 1975 Puolangalla kuljettanut henkilöautoa alkoholin vaikutuksen alaisena, sekä B ja C, jotka olivat olleet sanotun ajon aikana autossa matkustajina, olivat</p>
      <p>2) B 13/9 1975 Puolangalla poliisiviranomaisen suorittamassa A:n kerrottua moottoriajoneuvon kuljettamista alkoholin vaikutuksen alaisena koskevassa esitutkinnassa todistajana kuulusteltaessa tahallaan antanut perättömän lausuman kertomalla, ettei A ollut nauttinut alkoholia ennen ajoa vaan vasta sen jälkeen ja ettei A ollut ajon aikana vaikuttanut alkoholin vaikutuksen alaisena olleelta, vaikka B todellisuudessa oli nähnyt A:n nauttineen ennen ajoa ja sen aikanakin runsaasti alkoholia,</p>
      <p>3) A 16/9 1975 ollessaan matkalla Puolangalta Kajaaniin samassa henkilöautossa B:n ja C:n kanssa tahallaan taivuttanut B:n ja C:n virallisen syyttäjän Kajaanin KO:ssa mainittuna päivänä A:ta vastaan ajamassa edellä kerrottua moottoriajoneuvon kuljettamista alkoholin vaikutuksen alaisena koskevassa jutussa todistajana valan nojalla kuulusteltaessa tahallaan vastoin parempaa tietoaan kertomaan, etteivät he olleet nähneet A:n nauttineen alkoholia ennen kuin vasta ajon jälkeen, sekä</p>
      <p>4) B ja C 16/9 1975 Kajaanissa heitä KO:ssa mainitussa A:ta vastaan ajetussa syytejutussa todistajina kuulusteltaessa tahallaan vastoin parempaa tietoaan kertoneet, ettei A ollut nauttinut alkoholia ennen ko. ajon päättymistä, että A oli vaikuttanut selvältä ajon aikana ja että A oli vasta ajon päätyttyä nauttinut runsaasti alkoholia, vaikka todellisuudessa he olivat nähneet A:n nauttineen runsaasti alkoholia jo ennen ajoa ja sen aikanakin sekä todenneet A:n olleen alkoholin vaikutuksen alaisen autolla ajaessaan.</p>
      <p>Sen vuoksi RO oli rikoslain 17 luvun 1 §:n 2 momentin ja 5 luvun 2 §:n nojalla tuominnut A:n 3 kohdan osalta yllytyksestä tahallaan vastoin parempaa tietoa tehtyyn valalla vahvistetun perättömän lausuman antamisen oikeudessa todistajana 9 kuukaudeksi vankeuteen. Samalla oli tuomittu C 4 kohdan osalta tahallaan vastoin parempaa tietoa tehdystä valalla vahvistetun perättömän lausuman antamisesta oikeudessa todistajana samoin 9 kuukaudeksi sekä B 2 ja 4 kohdan osalta jatketusta rikoksesta, joka käsitti tahallisen perättömän lausuman antamisen esitutkinnassa todistajana ja tahallaan vastoin parempaa tietoa tehdyn valalla vahvistetun perättömän lausuman antamisen oikeudessa todistajana, niin ikään 9 kuukaudeksi vankeuteen.</p>
      <p>Itä-Suomen HO, jonka tutkittavaksi virallinen syyttäjä sekä A% B ja C olivat saattaneet jutun, p. 4/5 1979 oli jättänyt asian RO:n päätöksen varaan muutoin paitsi että C:lle tuomittu rangaistus alennettiin 8 kuukauteen vankeutta sekä että B:n ja C:n rangaistukset määrättiin ehdollisiksi HO:n päätöksen antopäivästä alkavin ja 31/12 1981 päättyvin koetusajoin.</p>
      <p>A pyysi, koska muutoksenhaulla oli hänelle erittäin suuri merkitys muutoinkin kuin tässä jutussa, oikeudenkäymiskaaren 30 luvun 3 §:n 2 kohdan nojalla lupaa hakea muutosta päätökseen ja lupahakemukseensa sisällytti muutoksenhakemuksen. Hakemuksen johdosta virallinen syyttäjä antoi häneltä vaaditun vastauksen.</p>
    </div>
    <div>
      <h2 id="19800125tyloa0">KORKEIN OIKEUS</h2>
      <p>KKO p. myönsi esitetystä syystä muutoksenhakuluvan ja tutki jutun. Asiakirjoista kävi ilmi, että A oli ennen HO:n päätöksessä tarkoitettua, 25/7 1975 tapahtunutta moottoriajoneuvon alkoholin vaikutuksen alaisena kuljettamista tuomittu vuonna 1959 samana vuonna tehdystä jatketusta väkijuomain luvattomasta valmistamisesta sekä vuonna 1962 sitä edeltäneenä vuonna tapahtuneesta yksin teoin tehdyistä moottoriajoneuvon kuljettamisesta alkoholin vaikutuksen alaisena ja ilman asianomaista lupaa sekä varomattomuudesta liikenteessä vankeusrangaistuksiin. Ottaen huomioon A:n sanotuista aikaisemmista rikoksista kuluneen pitkähkön ajan sekä myös A:n vaikuttimet hänen yllyttäessään B:n ja C:n antamaan edellä kerrotut perättömät lausumat, KKO katsoi, ettei yleisen lainkuuliaisuuden ylläpitäminen vaatinut hänelle tässä jutussa määrätyn rangaistuksen tuomitsemista ehdottomana. Tämän vuoksi ja ottaen myös huomioon sen, että HO:n päätöksessä mainitut B:lle ja C:lle tuomitut vankeusrangaistukset oli määrätty ehdollisiksi, KKO harkitsi oikeaksi siten muuttaa HO:n päätöstä, että A:lle tuomittu 9 kuukauden vankeusrangaistus ehdollisesta rangaistuksesta annetun lain nojalla määrättiin ehdolliseksi KKO:n päätöksen antopäivästä alkavin ja 30/6 1982 päättyvin koetusajoin. A:lle tuomittu ehdollinen rangaistus voitiin määrätä pantavaksi täytäntöön, jos hän koetusaikana teki uuden rikoksen, josta hänet tuomittiin vankeusrangaistukseen.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Ådahl, Riihelä ja Lindholm sekä ylimääräinen oikeusneuvos Aro</p>
      </div>
    </div>
  </finlex:content>
</finlex:document>
