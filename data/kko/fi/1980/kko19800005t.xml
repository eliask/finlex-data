<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800005t</dcterms:identifier>
  <finlex:ecliIdentifier>ECLI:FI:KKO:1980:II5</finlex:ecliIdentifier>
  <dcterms:title>KKO:1980-II-5</dcterms:title>
  <dcterms:description>
    <p>
      <strong>Konkurssi</strong>
    </p>
    <p>
      <strong>Takaisinsaanti konkurssipesään</strong>
    </p>
  </dcterms:description>
  <finlex:registerNumber>R78/26</finlex:registerNumber>
  <dcterms:date pvm="19790924">1979-09-24</dcterms:date>
  <finlex:fileCopyNumber>2571</finlex:fileCopyNumber>
  <dcterms:issued pvm="19800118">1980-01-18</dcterms:issued>
  <dcterms:abstract>
    <p>Kun velallinen oli ennen konkurssinsa alkua myynyt kaksi kiinteistöään pääasiallisesti lahjan laatuiseksi katsotulla kiinteistönkaupalla, oli KS 46 §:n g) kohdassa mainittu vuoden määräaika laskettava sanotun §:n b) kohdassa mainituin tavoin siitä, kun luovutuksensaaja oli hakenut saannolle lainhuudatusta.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800005taloa0">ASIAN KÄSITTELY ALEMMISSA OIKEUKSISSA</a>
    <a href="19800005tyloa0">KORKEIN OIKEUS</a>
  </dcterms:tableOfContents>
  <finlex:content id="s19800005t.kko">
    <div>
      <h2 id="19800005taloa0">ASIAN KÄSITTELY ALEMMISSA OIKEUKSISSA</h2>
      <p>Oulun lääninveroviraston Veikko A:n konkurssipesän velkojana 10/5 1975 konkurssipesän hallinnolle ja 12/5 1975 alaikäiselle Aulis A:lle määrätylle uskotulle miehelle tiedoksi toimitetun haasteen nojalla ajamasta kanteesta Kajaanin KO p. 15/10 1975 oli lausunut selvitetyksi, että Veikko A, joka oli jättänyt maksamatta hänelle vuodelta 1972 maksuunpantua lopullista veroa 44 381 markkaa 28 penniä ja jonka 8/1 1975 alkaneessa konkurssissa oli 21/8 1975 toimitettu saamisten valvonta, oli sanottujen verojen maksuunpanosta tiedon saatuaan 29/10 1972 vahvistetulla kauppakirjalla luovuttanut omistamansa 2 tilaa pojalleen Aulis A:lle 25 0000 markan kauppahinnasta. Kauppahinta oli sovittu suoritettavaksi siten, että ostaja otti vastattavakseen tiloihin kiinnitettyjä velkoja 9 234 markan 2 pennin arvosta sekä antoi Veikko A:lle ja hänen vaimolleen elinikäisen asumisoikeuden tilalla. Aulis A oli saattanut tiloihin lainhuudon 12/2 1974. Aulis A:n puolesta hänen vanhempansa Aulis A:n holhoojina olivat 15/7 1974 vahvistettu kauppakirjalla myyneet mainitut tilat Aulis A:n veljelle Johannes A:lle 28 958 markan 99 pennin kauppahinnasta. Tämä oli sovittu maksettavaksi siten, että ostaja otti vastattavakseen edellä mainitut tiloihin kiinnitetyt velat määrältään 8 958 markkaa 99 penniä ja maksoin kauppahinnan loppuosan kaupantekotilaisuudessa rahavaroin. Sen vuoksi ja kun asianhaaroista voitiin havaita, ettei Aulis A:n varoista ollut suoritettu ensiksi mainitussa luovutuskirjassa ilmoitettuja 9 234 markan 2 pennin kiinnelainoja ja että kauppa oli pääasiallisesti lahjan laatuinen ja tarkoitti velkojan oikeuden loukkaamista, KO oli konkurssisäännön 46 §:n b ja g kohdan sekä i kohdan 3 momentin nojalla julistanut Aulis A:n saaman 20 000 markan suuruiseksi arvioimansa lahjan peräytyneeksi ja velvoittanut Aulis A:n suorittamaan Veikko A:n konkurssipesälle mainitut 20 000 markkaa.</p>
      <p>Itä-Suomen HO, jonka tutkittavaksi täysi-ikäiseksi tullut Aulis A oli saattanut jutun, t. 10/11 1977 oli jättänyt asian KO:n päätöksen varaan.</p>
      <p>Aulis A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemukseen.</p>
    </div>
    <div>
      <h2 id="19800005tyloa0">KORKEIN OIKEUS</h2>
      <p>KKO t. myöntäen muutoksenhakuluvan tutki jutun; ja koska Aulis A ei ollut väittänytkään, että ennen konkurssin alkua olisi kulunut vuotta pitempi aika siitä, kun hänen saannolleen oli haettu lainhuudatusta, KKO tällä ja muutoin HO:n mainitsemilla perusteilla katsoi, ettei ollut esitetty syytä muuttaa HO:n tuomion lopputulosta, joka siis jäi pysyväksi.</p>
      <div>
        <p>Ratkaisuun osallistuneet: oikeusneuvokset Heinonen, Ådahl ja Pirkko Surakka sekä ylimääräiset oikeusneuvokset Pentti Surakka ja Sarkko</p>
      </div>
    </div>
  </finlex:content>
</finlex:document>
