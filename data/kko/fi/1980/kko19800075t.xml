<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800075t</dcterms:identifier>
  <finlex:ecliIdentifier>ECLI:FI:KKO:1980:II75</finlex:ecliIdentifier>
  <dcterms:title>KKO:1980-II-75</dcterms:title>
  <dcterms:description>
    <p>
      <strong>Virkamies</strong>
    </p>
    <p>
      <strong>Viraltapano</strong>
    </p>
    <p>
      <strong>Sijaisrangaistus</strong>
    </p>
  </dcterms:description>
  <finlex:registerNumber>V79/34</finlex:registerNumber>
  <dcterms:date pvm="19791022">1979-10-22</dcterms:date>
  <finlex:fileCopyNumber>2952</finlex:fileCopyNumber>
  <dcterms:issued pvm="19800627">1980-06-27</dcterms:issued>
  <dcterms:abstract>
    <p>Kunnan sosiaalitarkkailijan-lastenvalvojan virassa virkarikoksen tehnyt oli sen jälkeen nimitetty erään toisen kunnan sosiaalitarkkailijan-virkaholhoojan virkaan. Tuota virkaa pidettiin rikoslain 2 luvun 7 §:n 1 momentissa tarkoitettuna, syytetyllä rikosta tehtäessä olleen viran sijaan saatuna virkana.</p>
    <p>Ään</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800075taloa0">ASIAN KÄSITTELY ALEMMISSA OIKEUKSISSA</a>
    <a href="19800075tyloa0">KORKEIN OIKEUS</a>
  </dcterms:tableOfContents>
  <finlex:content id="s19800075t.kko">
    <div>
      <h2 id="19800075taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja eräiden asianomistajien ajamasta syytteestä sekä varattuaan myös jutun muille asianomistajille tilaisuuden puhevallan käyttämiseen Orimattilan KO p. 6/9 1977 oli lausunut selvitetyksi, että A oli toimiessaan 4/8 1975 -1976 välisenä aikana Orimattilan kunnan sosiaalitarkkailijan-lastenvalvojan virassa vuonna 1976 Orimattilassa, 1) 8/1 otettuaan virkansa puolesta L:ltä vastaan kunnalle elatusavun ennakosta suoritettua korvausta 130 markkaa kavaltanut nuo rahat, 2) 2/2 otettuaan virkansa puolesta L:ltä vastaan edellä mainittua korvausta 100 markkaa kavaltanut nuo rahat, 3) 4/6 otettuaan lastenvalvojan tehtävässään virkansa puolesta vastaan J:n T:n alaikäiselle tyttärelle maksaman 656 markan määräisen elatusapuerän kavaltanut nuo rahat ja salatakseen kavaltamisen jättänyt merkitsemättä tuon elatusapusuorituksen lastenvalvojan kirjanpitoon, vaikka se olisi kuulunut hänen virkatehtäviinsä, 4) 21/5 saatuaan virkansa puolesta haltuunsa K:lta kunnalle tulleen lastenhoidon korvausta ynnä muuta koskeneen 99 markan 50 pennin määräisen suorituksen kavaltanut nuo rahat, 5) 25/6 saatuaan virkansa puolesta haltuunsa K:lta kunnalle tullutta edellä mainittua korvausta koskeneen niin ikään 99 markan 50 pennin määräisen suorituksen kavaltanut nuo rahat, 6) 2/7 saatuaan virkansa puolesta haltuunsa valtion tapaturmaviraston kunnan sosiaalilautakunnan välityksin R:lle ja tämän lapsille heidän isänsä, sotainvalidina saamasta elinkorosta kuuluvana osuutena suorittaman 120 markan 30 pennin määräisen maksun kavaltanut nuo rahat, 7) 8/7 saatuaan virkansa puolesta haltuunsa K:lta tullutta 4 kohdassa takoitettua suoritusta 100 markkaa 50 penniä kavaltanut nuo rahat, 8) 23/7 saatuaan virkansa puolesta haltuunsa niin ikään K:lta tullutta 4 kohdassa tarkoitettua suoritusta 99 markkaa 50 penniä kavaltanut nuo rahat, 9) heinäkuussa saatuaan lastenvalvojan tehtävässään haltuunsa O:n S:lle maksaman 304 markan määräisen elatusapuerän kavaltanut nuo rahat ja salatakseen kavaltamisen jättänyt tuon elatusapusuorituksen lastenvalvojan kirjanpitoon merkitsemättä, vaikka se olisi kuulunut hänen virkatehtäviinsä, ja 10) elokuussa saatuaan virkansa puolesta haltuunsa X-kunnan sosiaalilautakunnalta saaman huoltoavun takaisinmaksua 200 markkaa kavaltanut nuo rahat.</p>
      <p>Sen vuoksi ja kun A:n syyksi edellä 1 - 10 kohdassa lueteltuja tekoja oli pidettävä saman rikoksen jatkamisena ja Orimattilan kunta oli A:n työnantajana korvannut 3 ja 9 kohdassa mainitut asianomistajille aiheutuneet vahingot, jotka A puolestaan oli suorittanut kunnalle, ja kun yleinen etu ei vaatinut A:n tuomitsemisesta ankarampaan rangaistukseen, KO oli, ottaen erityisinä rangaistuksen mittaamiseen vaikuttavina seikkoina huomioon kavalletun omaisuuden määrän ja jo suoritetun vahingonkorvauksen, tuominnut A:n, joka oli omasta pyynnöstään saanut eron Orimattilan kunnan sosiaalitarkkailijan-lastenvalvojan virasta ja sen sijaan saanut Sallan kunnan sosiaalitarkkailijan-virkaholhoojan viran, rikoslain 40 luvun 7 §:n 1 ja 3 momentin, 2 luvun 7 §:n, 3 luvun 5 §:n 2 momentin ja 7 luvun 2 §:n nojalla jatketusta rikoksesta, joka käsitti kahdeksan virkamiehenä tehtyä kavallusta sekä kaksi virkamiehenä tehtyä kavallusta ja niiden salaamiseksi tehtyä väärentämistä, 7 kuukaudeksi vankeuteen sekä pantavaksi Sallan kunnan sosiaalitarkkailijan-virkaholhoojan viralta. A oli velvoitettu suorittamaan asianomistajille korvauksia.</p>
      <p>Helsingin HO, jonka tutkittavaksi virallinen syyttäjä ja A olivat saattaneet jutun, p. 7/11 1978 oli lausunut selvitetyksi, että A oli salatakseen myös KO:n päätöksen 1 ja 2 kohdassa hänen syykseen luetut kavaltamiset vastoin virkavelvollisuuttaan jättänyt saamansa rahasuoritukset merkitsemättä lastenvalvojan kirjanpitoon. Sen vuoksi HO oli muuttanut KO:n päätöstä siten, että A KO:n hänen syykseen lukeman rikoksen ja siitä määräämän rangaistuksen asemesta rikoslain 40 luvun 7 §:n 1 ja 3 momentin, 2 luvun 7 §:n 1 momentin ja 7 luvun 2 §:n nojalla tuomittiin jatketusta rikoksesta, joka käsitti kuusi virkamiehenä tehtyä kavallusta sekä neljä virkamiehenä tehtyä kavallusta ja niiden salaamiseksi tehtyä vastaavan rahamäärän kirjaamatta jättämistä, 1 vuodeksi 2 kuukaudeksi vankeuteen. Viraltapanoa koskevilta osin KO:n päätös jäi voimaan.</p>
      <p>A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen. KKO:een hankittiin uusi jäljennös Sallan kunassa pidetystä A:ta koskevasta viranhaltijan nimikirjakortista.</p>
    </div>
    <div>
      <h2 id="19800075tyloa0">KORKEIN OIKEUS</h2>
      <p>KKO p. myönsi muutoksenhakuluvan, tutki jutun ja katsoi siinä selvitetyksi, että A oli Orimattilan kunnan sosiaalitarkkailijan-lastenvalvojan virassaan menetellyt HO:n hänen syykseen lukemalla tavalla ja että hän oli KO:n päätöksen 1, 2, 3 ja 9 kohdassa kerrotuissa tapauksissa ollut avioliiton ulkopuolella syntyneiden lasten valvonnasta 26/11 1943 annetun asetuksen 6 ja Ä §:n mukaan velvollinen pitämään hänelle uskotuista elatusapueristä tiliä todisteineen ja muine selvityksineen. Edelleen KKO katsoi jutussa käyneen selville, että A oli siirtynyt Orimattilan kunnan sosiaalitarkkailijan- lastenvalvojan virasta välittömästi Lahden kaupungin sosiaalitarkkailijan virkaan ja siitä taas välittömästi Sallan kunnan sosiaalitarkkailijanvirkaholhoojan virkaan sekä että Sallan kunnanhallitus oli 15/11 1976 tekemällään päätöksellä syytteessä tarkoitettujen tekojen johdosta vapauttanut hänet virkaholhoojan tehtävistä. Tänne saadun selvityksen mukaan kunnanhallitus oli 22/9 1977 tekemällään päätöksellä myöntänyt A:lle hänen omasta pyynnöstään eron Sallan kunnan sosiaalitarkkailijan virasta siten, että viimeinen viranhoitopäivä oli ollut 7/9 1977 eli siis KO:n päätöksen julistamista seurannut päivä. A:lla ollutta Sallan kunnan sosiaalitarkkailijan-virkaholhoojan virkaa oli pidettävä Orimattilan kunnan sosiaalitarkkailijan-virkaholhoojan viran sijaan tulleena ja A:n virkasuhde Sallan kuntaan oli päättynyt nyt puheena olevan rikoksen johdosta myös sosiaalitarkkailijan viran osalta. A:ta ei näin ollen ollut tuomittava pantavaksi Sallan kunnan sosiaalitarkkailijan- virkaholhoojan viralta eikä hänelle myöskään ollut viraltapanon asemesta määrättävä erityistä sijaisrangaistusta. Tämän vuoksi KKO katsoi, ettei ollut esitetty syytä muuttaa HO:n päätöstä muulla tavoin kuin, että lausuma A:n panemisesta Sallan kunnan sosiaalitarkkailijan-virkaholhoojan viralta poistettiin.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Mälkki hyväksyi jutun esittelijän mietinnön, joka kuului: KKO myöntänee muutoksenhakuluvan ja tutkiessaan jutun katsonee, ettei A, joka tosin KO:n päätöksen 1, 2, 3 ja 9 kohdassa kerrotuissa tapauksissa on avioliiton ulkopuolella syntyneiden lasten valvonnasta 26/11 1943 annetun asetuksen 6 ja 9 §:n mukaan ollut velvollinen pitämään hänelle uskotuista elatusapueristä tiliä todisteineen ja muine selvityksineen, ole esittänyt syytä muuttaa HO:n päätöstä muulla tavoin kuin että, koska A, joka on saanut eron 31/8 1976 Orimattilan kunnan sosiaalitarkkailijan-lastenvalvojan virasta ja, oltuaan välillä Lahden kaupungin sosiaalitarkkailijan virassa, siirtynyt 1/10 1976 Sallan kunnan sosiaalitarkkailijan-virkaholhoojan virkaan, ei ole, huomioon ottaen, että hän on siirtynyt toisen kunnan palvelukseen, saanut Orimattilan kunnan viran sijaan sellaista virkaa, josta hänet rikoslain 2 luvun 7 §:n mukaan olisi tuomittava viraltapantavaksi, joten hänet on tuomittava sijaisrangaistukseen, HO:n lausuma A:n panemisesta Sallan kunnan sosiaalitarkkailijan-virkaholhoojan viralta poistettaneen ja A tuomittaneen rikoslain 2 luvun 9 §:n nojalla viraltapanon sijasta 20:een 12 markan määräiseen päiväsakkoon eli maksamaan sakkoa 243 markkaa.</p>
        <p>Oikeusneuvos Saarni-Rytkölä oli samaa mieltä kuin oikeusneuvos Mälkki.</p>
      </div>
      <div>
        <p>Ratkaisuun osallistuneet: oikeusneuvokset Hämäläinen ja Riihelä sekä ylimääräinen oikeusneuvos Winqvist</p>
      </div>
    </div>
  </finlex:content>
</finlex:document>
