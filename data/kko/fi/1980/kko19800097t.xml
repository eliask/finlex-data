<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800097t</dcterms:identifier>
  <finlex:ecliIdentifier>ECLI:FI:KKO:1980:II97</finlex:ecliIdentifier>
  <dcterms:title>KKO:1980-II-97</dcterms:title>
  <dcterms:description>
    <p>
      <strong>Yhteisomistusoikeus</strong>
    </p>
    <p>
      <strong>Yhteisomistussuhteen purkaminen</strong>
    </p>
  </dcterms:description>
  <finlex:registerNumber>V78/480</finlex:registerNumber>
  <dcterms:date pvm="19800418">1980-04-18</dcterms:date>
  <finlex:fileCopyNumber>1396</finlex:fileCopyNumber>
  <dcterms:issued pvm="19801007">1980-10-07</dcterms:issued>
  <dcterms:abstract>
    <p>A, B, C, D ja E omistivat kahdesta tilasta kukin 1/5 osan. B:n ja C:n kuoltua ei heidän kuolinpesiensä jakamattomuus ollut esteenä eräistä yhteisomistussuhteista annetun lain soveltamiselle. Tilat määrättiin myytäviksi huutokaupalla yhteisomistussuhteen purkamista varten.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800097taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800097t.kko">
    <div>
      <h2 id="19800097taloa0">ASIAN KÄSITTELY ALEMMISSA OIKEUKSISSA</h2>
      <p>A, B, C, D ja E olivat 4/4 1938 edesmenneen Hjalmar H:n ja 11/10 1943 edesmenneen Yrjö H:n perillisinä 13/2 1946 saaneet yhteisesti lainhuudon Espoon kaupungissa sijaitseviin tiloihin X ja Y. B:n kuollessa 23/9 1974 jäivät hänen jälkeensä rintaperilliset sekä C:n kuollessa 3/12 1974 jäivät hänen jälkeensä leski ja rintaperilliset.</p>
      <p>A sekä D ja E holhoojiensa edustamina olivat yhteisesti B:n rintaperillisten sekä C:n lesken ja rintaperillisen kanssa Espoon KO:ssa pyytäneet että, koska po. yhteisen omaisuuden jakaminen ei ollut mahdollista ja asianosaiset eivät olleet voineet sopia sen myymisestä, KO eräistä yhteisomistussuhteista 25/4 1958 annetun lain nojalla määräisi mainitut tilat myytäviksi tuon yhteisomistussuhteen purkamista varten ja varatuomari K:n suostumuksensa mukaisesti uskottuna miehenä huolehtimaan tilojen myynnistä ja kauppahinnan jakamisesta.</p>
      <p>Kuultuaan hakemuksesta C:n muita rintaperillisiä KO p. 24/1 1977 oli, koska ko. tilojen omistajina olivat myös B:n ja C:n jakamattomat kuolinpesät ja kun sanottua lakia sen 1 §:n 3 momentin mukaan ei ollut sovellettava jakamattomien kuolinpesien osakasten välisiin oikeussuhteisiin, hylännyt hakemuksen lakiin perustumattomana.</p>
      <p>Helsingin HO, jonka tutkittavaksi A sekä D:n ja E:n holhoojat olivat saattaneet asian, p. 28/2 1978 oli tutkinut sen; ja koska esitetyn selvityksen mukaan A, B, C, D ja E, jotka 13/2 1946 olivat saaneet sanottuihin tiloihin yhteisen lainhuudon, olivat saaneet tilat perintönä 4/4 1938 kuolleelta Hjalmar H:lta ja 11/10 1943 kuolleelta Yrjö H:lta eikä Hjalmar H:n ja Yrjö H:n jälkeen ollut ilmoitettu toimitetun perinnönjakoa ja kun tilojen omistajina siten oli pidettävä viimeksi mainittujen henkilöiden jakamattomia kuolinpesiä, HO oli KO:n mainitseman lainkohdan perusteella jättänyt asian KO:n päätöksen lopputuloksen varaan.</p>
      <p>A sekä D ja E holhoojiensa edustamina pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällyttivät muutoksenhakemuksen.</p>
    </div>
    <div>
      <h2 id=""/>
      <p>KKO p. myönsi muutoksenhakuluvan, tutki asian ja katsoi selvitetyksi seuraavaa:</p>
      <p>Kysymyksessä olevien tilojen X:n ja Y:n omistusoikeus oli Hjalmar ja Yrjö H:n kuoltua jakautunut viimeksi mainitun jälkeen 8/2 1946 toimitetun perinnönjaon mukaan siten, että A, 23/9 1974 kuollut B, 3/12 1974 kuollut C sekä D ja E olivat omistaneet tiloista kukin 1/5 osan. Heille kullekin oli 13/2 946 myönnetty lainhuuto omistamiinsa tilojen osiin. He olivat siten omistaneet tilat eräistä yhteisomistussuhteista annetun lain 1 §:n 1 momentin tarkoittamin tavoin. Koska kysymys ei myöskään ollut B:n ja C:n jakamattomien kuolinpesien osakkaiden välisistä oikeudellisista suhteista, ei mainittujen kuolinpesien jakamattomuuskaan ollut esteenä eräistä yhteisomistussuhteista annetun lain soveltamiselle.</p>
      <p>Vahvistetun asemakaavan ja hyväksytyn tonttijaon mukaan tilojen pääosat muodostivat yhden tontin. Tilojen jakamista ei niin ollen voitu pitää mahdollisena. Sen vuoksi KKO harkitsi oikeaksi, kumoten HO:n ja KO:n päätökset, määrätä tilat myytäviksi huutokaupalla yhteisomistussuhteen purkamista varten ja varatuomari K:n suostumuksensa mukaisesti uskotuksi mieheksi huolehtimaan myymisestä ja kauppahinnan jakamisesta sekä vahvistaa alimmaksi myyntihinnaksi, jolla tilat saatiin myydä, 500 000 markkaa. Asian laadun vuoksi A ja hänen myötäpuolensa saivat pitää oikeudenkäyntikulunsa vahinkonaan.</p>
      <div>
        <p>Ratkaisuun osallistuneet: oikeusneuvokset Leivonen, Heinonen, Riihelä ja Hiltunen sekä ylimääräinen oikeusneuvos Ketola</p>
      </div>
    </div>
  </finlex:content>
</finlex:document>
