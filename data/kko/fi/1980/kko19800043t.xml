<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800043t</dcterms:identifier>
  <finlex:ecliIdentifier>ECLI:FI:KKO:1980:II43</finlex:ecliIdentifier>
  <dcterms:title>KKO:1980-II-43</dcterms:title>
  <dcterms:description>
    <p>
      <strong>Kaavoitusalueiden jakolaki</strong>
    </p>
    <p>
      <strong>Tontinmittaus</strong>
    </p>
  </dcterms:description>
  <finlex:registerNumber>M77/147</finlex:registerNumber>
  <dcterms:date pvm="19791030">1979-10-30</dcterms:date>
  <finlex:fileCopyNumber>3041</finlex:fileCopyNumber>
  <dcterms:issued pvm="19800507">1980-05-07</dcterms:issued>
  <dcterms:abstract>
    <p>Valtioneuvoston antaman pakkolunastusluvan perusteella vireille pannun pakkolunastustoimituksen johdosta Kaav JL 49 §:n nojalla suoritettavaksi määrätyn tontinmittaustoimituksen edellytykset eivät riippuneet pakkolunastusluvan ulottuvuudesta eikä sitä koskevaa kysymystä näin ollen ollut tutkittava tontinmittaustoimituksessa.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800043taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800043t.kko">
    <div>
      <h2 id="19800043taloa0">ASIAN KÄSITTELY ALEMMISSA OIKEUKSISSA</h2>
      <p>Valtioneuvoston myönnettyä 12/7 1974 Loimaan kaupungille pakkolunastusluvan A:n ja B:n yhdessä omistamaan Loimaan kaupungissa olevaan tilaan X:ään kuuluville asemakaavaan merkityille kortteleissa 13, 17, 20, 29 ja 30 oleville tonteille kiinteistöinsinööri P oli Loimaan järjestysoikeuden 17/7 1975 antaman määräyksen perusteella suorittanut toimitusasiakirjojen ja toimituskarttojen lähemmin osoittamat 1/10 1975 lopetetuksi julistetut tontinmittaustoimitukset, jotka kaikki koskivat osittain tai kokonaan sanotun tilan tiluksilla olevia asemakaavaan merkittyjä asuntotontteja taikka asunto- ja liiketontteja.</p>
      <p>A ja B olivat sitten määräajassa valittaneet edellä mainituista tontinmittaustoimituksista Loimaan järjestysoikeudelle ja lausuneet, ettei sanottujen mittaustoimitusten suorittamiselle ollut olemassa laillisia edellytyksiä sen vuoksi, että edellä mainittu valtioneuvoston pakkolunastusoikeutta koskeva päätös oli heidän tekemänsä erään valituksen johdosta rauennut ennen mittauksen aloittamista, sekä lausuneet lisäksi, että kiinteistöinsinöörin suorittamissa aikaisemmissa mittaustoimituksissa olivat mittaukset osaksi jääneet puutteellisiksi. Järjestysoikeus p. 27/11 1975 oli jättänyt tutkimatta A:n ja B:n valituksen sen vuoksi, ettei valitus koskenut itse tontinmittauksia, vaan kiinteistöinsinöörin oikeutta järjestysoikeuden antaman määräyksen perusteella saada suorittaa sanotut mittaukset.</p>
      <p>Tyytymättöminä järjestysoikeuden päätökseen A ja B olivat hakeneet siihen muutosta Turun MO:ssa, jossa he olivat lausuneet, että he olivat järjestysoikeudelle osoittamassaan valituskirjelmässä tarkoittaneet, ettei kysymyksessä olevia tontinmittauksia olisi saanut hyväksyä sen vuoksi, että valtioneuvoston kysymyksessä oleva pakkolunastuspäätös tarkoitti vain omakotitalotontteja eikä asuin- ja liiketontteja, ja että järjestysoikeuden jäsenet pormestaria ja palopäällikköä lukuunottamatta olivat olleet esteellisiä asiaa käsittelemään, sekä näillä perusteilla vaatineet valituksenalaisen tontinmittauksen kumoamista kokonaisuudessaan.</p>
      <p>Kuultuaan Loimaan kaupunginhallitusta ja kiinteistöinsinööriä MO p. 13/5 1977 oli tutkinut asian; ja mitä ensiksi tuli valituskirjelmässä oleviin väitteisiin siitä, että kiinteistöinsinööri ei olisi ollut oikeutettu ryhtymään valituksenalaisessa toimituksessa suoritettuihin tontinmittauksiin Loimaan kaupungin II kaupunginosassa olevilla tonteilla, niin koska Loimaan järjestysoikeus oli asianmukaisessa järjestyksessä määrännyt P:n toimimaan Loimaan kaupungin kiinteistöinsinöörinä ja nimenomaan kiinteistöinsinöörin tehtävänä kaavoitusalueiden jakolain 4 luvun mukaan oli suorittaa tontinmittaukset ja Loimaan kaupunginhallitus, kaupungin saatua valtioneuvoston 12/7 1974 antamalla päätöksellä luvan pakkolunastaa asemakaavoitetulla alueella Loimaan kaupungissa X:n tilan tiluksilla olevat kortteleissa 13, 17, 20, 29 ja 30 sijaitsevat omakotitalotontit, oli pyytänyt sanottujen tonttien mittausta ja määrännyt kiinteistöinsinööri P:n suorittamaan ne, MO oli hylännyt aiheettomina toimituksen vireilletuloa ja suorittamista vastaan tehdyt väitteet.</p>
      <p>Mitä sitten tuli väitteeseen siitä, ettei edellä mainitun valtioneuvoston päätöksen mukaan olisi saanut mitata asemakaavassa asuin- ja liiketonteiksi merkittyjä tontteja, vaan yksinomaan omakotitalotontteja, niin koska kun kysymyksessä olevalla alueella olevia omakotitalotontteja sekä asuin- ja liiketontteja oli pidettävä samanluotoisina asuntotontteina ja edellä mainitun valtioneuvoston päätöksen oli katsottava tarkoittavan kaikkia kysymyksessä olevalla alueella X:n tilan tiluksilla olevia asuntotontteja ja päätöksen hakemuksen sanamuodosta poikkeava sisältö johtui siitä, ettei pakkolunastuslupa voinut koskea yleisiä alueita, joiden lunastamiseen ei sanottua lupaa tarvittu, MO oli hylännyt myös vaatimukset toimituksen kumoamisesta tältä osalta, joten valituksenalaiset mittaustoimitukset, kun A ja B eivät olleet esiintuoneet muitakaan lakiin perustuvia seikkoja toimituksen kumoamiseksi, jäivät kaikki pysyviksi.</p>
      <p>A ja B hakivat muutosta MO:n päätökseen. Hakemuksen johdosta antoivat kiinteistöinsinööri ja maanmittaushallitus kumpikin lausunnon.</p>
    </div>
    <div>
      <h2 id=""/>
      <p>KKO t. tutki jutun. Kaavoitusalueiden jakolain 49 §:n ja kaupungin järjestysoikeudesta 23/1 1959 annetun lain 4 §:n 1 momentin mukaan oli järjestysoikeudella ollut oikeus ilman tontin tai sen osan omistajan tahi haltijan hakemustakin määrätä tontinmittaus suoritettavaksi, milloin se katsottiin tarpeelliseksi. Koska kysymyksessä olevien tontinmittaustoimitusten kohteina oleville alueille oli vahvistettu tonttijako ja kun tontinmittausten suorittaminen vireillä olevan alueita koskevan pakkolunastustoimituksen vuoksi oli ollut tarpeellista, oli järjestysoikeudella sanotun 49 §:n mukaan ollut oikeus määrätä tontinmittaukset suoritettaviksi. Mitä tuli A:n ja B:n väitteeseen siitä, että tontinmittaustoimitukset olisi kumottava sen vuoksi, ettei MO:n päätöksessä mainittu valtioneuvoston antama pakkolunastuslupa koskenut asemakaavassa asuin- ja liiketonteiksi merkittyjä tontteja vaan yksinomaan omakotitalotontteja, KKO totesi, ettei valtioneuvoston antaman pakkolunastusluvan ulottuvuus vaikuttanut asiaan ja ettei kerrotun väitteen tutkiminen näin ollen kuulunut tontinmittaustoimitukseen eikä MO:n olisi pitänyt antaa väitteen johdosta lausuntoa. Näillä ja MO:n muutoin lausumilla perusteilla KKO, poistaen MO:n sanotun väitteen johdosta antaman lausunnon, harkitsi oikeaksi jättää asian MO:n päätöksen lopputuloksen varaan.</p>
      <div>
        <p>Ratkaisuun osallistuneet: oikeusneuvokset Leivonen, Ådahl, Surakka ja Nybergh sekä ylimääräinen oikeusneuvos Karetie</p>
      </div>
    </div>
  </finlex:content>
</finlex:document>
