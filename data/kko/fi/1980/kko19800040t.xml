<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800040t</dcterms:identifier>
  <finlex:ecliIdentifier>ECLI:FI:KKO:1980:II40</finlex:ecliIdentifier>
  <dcterms:title>KKO:1980-II-40</dcterms:title>
  <dcterms:description>
    <p>
      <strong>Avioliittolaki</strong>
    </p>
    <p>
      <strong>Avioero</strong>
    </p>
  </dcterms:description>
  <finlex:registerNumber>R78/420</finlex:registerNumber>
  <dcterms:date pvm="19791130">1979-11-30</dcterms:date>
  <finlex:fileCopyNumber>3409</finlex:fileCopyNumber>
  <dcterms:issued pvm="19800430">1980-04-30</dcterms:issued>
  <dcterms:abstract>
    <p>RO oli tuominnut puolisot asumuseroon. HO, jonne asiasta oli vedottu, ei muuttanut ro:n päätöstä ja KKO ei suostunut HO:n tuomiota koskeneeseen muutoksenhakulupa-anomukseen. Puolisot olivat muuttaneet asumaan erilleen jo ennen ro:n päätöksen julistamista palaamatta enää yhteiselämään. AL 76 §:n 1 mom:ssa tarkoitettu erillään asumisen aika oli laskettava alkavaksi siitä, kun asumuserotuomio oli saanut lainvoiman eli KKO:n päätöksen antopäivästä. Erillään asumisaikaa laskettaessa ei myöskään voitu ottaa huomioon ro:n avioerojutussa julistaman päätöksen jälkeen kulunutta aikaa.</p>
    <p>Ään</p>
    <p>Vrt. KKO:1959-II-61, <a href="http://www.finlex.fi/fi/oikeus/kko/kko/1971/19710013">KKO:1971-II-13</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800040taloa0">ASIAN KÄSITTELY ALEMMISSA OIKEUKSISSA</a>
    <a href="19800040tyloa0">KORKEIN OIKEUS</a>
  </dcterms:tableOfContents>
  <finlex:content id="s19800040t.kko">
    <div>
      <h2 id="19800040taloa0">ASIAN KÄSITTELY ALEMMISSA OIKEUKSISSA</h2>
      <p>Leena A:n Martti A:ta vastaan ajamasta kanteesta Helsingin RO p. 15/9 1977 oli lausunut selvitetyksi, että RO oli 17/6 1976 julistamallaan päätöksellä tuominnut 16/6 1974 avioliittoon vihityt A:n puolisot asumuseroon, että Helsingin HO, Martti A:n saatettua asian sen tutkittavaksi, oli 27/10 1976 antamallaan tuomiolla jättänyt RO:n päätöksen voimaan, että KKO oli 25/8 1977 antamallaan päätöksellä hylännyt Martti A:n HO:n tuomiota koskeneen muutoksenhakulupa-anomuksen ja että A:n puolisot olivat, muutettuaan jo ennen sanottua RO:n asumuserojutussa julistamaa päätöstä asumaan erilleen, asuneet asumuseron saatuaan erillään yhden vuoden palaamatta sen jälkeenkään yhteiselämään. Sen vuoksi RO oli avioliittolain 76 §:n 1 momentin nojalla tuominnut A:n puolisot avioeroon.</p>
      <p>Helsingin HO, jonka tutkittavaksi Martti A oli saattanut jutun, t. 15/2 1978 oli todennut, että Martti ja Leena A oli lainvoimaisesti tuomittu asumuseroon vasta 25/8 1977. Koska he siten asumuseron saatuaan eivät olleet asuneet erillään yhden vuoden aikaa, HO oli, ottaen huomioon avioliittolain 76 §:n 1 momentin säännökset, kumonnut ja poistanut RO:n päätöksen sekä hylännyt Leena A:n kanteen.</p>
      <p>Leena A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja anomukseensa sisällytti muutoksenhakemuksen.</p>
    </div>
    <div>
      <h2 id="19800040tyloa0">KORKEIN OIKEUS</h2>
      <p>KKO t. myönsi muutoksenhakuluvan ja tutki jutun; ja koska A:n puolisoiden asumusero oli, kuten HO oli tuomiossaan todennut, tullut lainvoimaiseksi 25/8 1977 eivätkä he niin ollen olleet RO:n nyt puheena olevan päätöksen julistamispäivään 15/9 1977 mennessä asuneet yhtä vuotta erillään, KKO katsoi, ettei ollut esitetty syytä muuttaa HO:n tuomion lopputulosta.</p>
      <div>
        <h3>Eri mieltä olevien jäsenten lausunnot</h3>
        <p>Ylimääräinen oikeusneuvos Surakka: myöntäen muutoksenhakuluvan tutkin jutun. Koska A:n puolisoiden asumusero on, kuten HO on tuomiossaan todennut, tullut lainvoimaiseksi 25/8 1977 ja kun Martti A ei ole edes väittänyt, että puolisot, jotka jo ennen RO:n asumuserojutussa 17/6 1976 julistamaa päätöstä olivat asuneet erillään, olisivat sen jälkeen palanneet yhteiselämään, ja A:n puolisot siten asumuseron saatuaan ovat asunee erillään yhden vuoden, harkitsen oikeaksi, kumoten HO:n tuomion ja muuttaen RO:n päätöstä, avioliittolain 76 §:n 1 momentin nojalla tuomita heidät avioeroon.</p>
        <p>Oikeusneuvos Saarni-Rytkölä oli samaa mieltä kuin ylimääräinen oikeusneuvos Surakka.</p>
      </div>
      <div>
        <p>Ratkaisuun osallistuneet: oikeusneuvokset Mälkki, Hämäläinen ja Riihelä</p>
      </div>
    </div>
  </finlex:content>
</finlex:document>
