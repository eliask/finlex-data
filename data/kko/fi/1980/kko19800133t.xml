<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800133t</dcterms:identifier>
  <finlex:ecliIdentifier>ECLI:FI:KKO:1980:II133</finlex:ecliIdentifier>
  <dcterms:title>KKO:1980-II-133</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
    </p>
    <p>
      <strong>Psyykkisen vamman korvattavuus</strong>
    </p>
  </dcterms:description>
  <finlex:registerNumber>Vak 77/312</finlex:registerNumber>
  <dcterms:date pvm="19800429">1980-04-29</dcterms:date>
  <finlex:fileCopyNumber>1546</finlex:fileCopyNumber>
  <dcterms:issued pvm="19801212">1980-12-12</dcterms:issued>
  <dcterms:abstract>
    <p>Postitoimihenkilö A, joka oli työpaikallaan joutunut ryöstöyrityksen kohteeksi, oli kohta sen jälkeen alkanut saada ahdistus- ja pelkotiloja, joiden vuoksi hän oli ollut sairaslomalla. Koska nuo ahdistus- ja pelkotilat olivat syntyneet hänen toimestaan johtuvissa olosuhteissa, niitä pidettiin työtapaturman aiheuttamina, vaikkei A ollut ryöstöyrityksen yhteydessä saanut ulkonaisesti havaittavaa ruumiinvammaa.</p>
    <p>Ään</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800133taloa0">ASIAN KÄSITTELY ALEMMISSA OIKEUKSISSA</a>
    <a href="19800133tyloa0">KORKEIN OIKEUS</a>
  </dcterms:tableOfContents>
  <finlex:content id="s19800133t.kko">
    <div>
      <h2 id="19800133taloa0">ASIAN KÄSITTELY ALEMMISSA OIKEUKSISSA</h2>
      <p>Aune A, joka oli Posti- ja lennätinlaitoksen postiasemanhoitajan toimessa ja joka vuonna 1972 oli postiasemalla tehdyn ryöstön yhteydessä joutunut pahoinpitelyn kohteeksi, oli 26/1 1976 postiasemalle jälleen tehdyn ryöstöyrityksen jälkeen, jossa hän ei ollut saanut mitään ruumiinvammaa, alkanut saada ahdistus- ja pelkotiloja, joiden vuoksi hän oli ollut sairaslomalla 3/2 p:stä 1976 4/3 p:ään.</p>
      <p>Sitten kun asiasta lainmukaisen korvauksen saamista varten oli ilmoitettu tapaturmavirastolle, tapaturmavirasto oli 11/5 1976 vakuutusoikeuden harkittavaksi alistamallaan päätöksellä, koska A:n ahdistus- ja pelkotilat eivät olleet tapaturman aiheuttamia eikä kysymyksessä myöskään ollut sellainen sairaus tai vamma, joka oli erikseen säädetty ammattitautina tai työtapaturmana korvattavaksi, valtion viran- ja toimenhaltijain tapaturmakorvauksesta 12/4 1935 annetun lain, 20/8 1948 annetun tapaturmavakuutuslain, eräistä työtapaturmina korvattavista vammoista 10/12 1948 annetun asetuksen ja 29/12 1967 annetun ammattitautilain nojalla evännyt korvauksen.</p>
      <p>Vakuutusoikeus p. 24/4 1977 oli tutkinut asian; ja koska A:n ahdistus- ja pelkotilan oli katsottava syntyneen hänen toimestaan johtuvissa olosuhteissa, vakuutusoikeus oli valtion viran- ja toimenhaltijain tapaturmakorvauksesta annetun lain ja tapaturmavakuutuslain nojalla määrännyt tapaturmaviraston suorittamaan A:lle ko. ahdistus- ja pelkotilan johdosta lainmukaisen korvauksen ja palauttanut asian tapaturmavirastolle siitä aiheutuvia toimenpiteitä varten.</p>
    </div>
    <div>
      <h2 id="19800133tyloa0">KORKEIN OIKEUS</h2>
      <p>KKO p. tutki asian ja katsoi, ettei ollut esitetty syytä muuttaa vakuutusoikeuden päätöstä.</p>
      <div>
        <p>Oikeusneuvos Hämäläinen, joka oli eri mieltä, lausui: tutkittuani asian harkitsen oikeaksi, kumoten vakuutusoikeuden päätöksen, vahvistaa tapaturmaviraston asiassa antaman päätöksen.</p>
      </div>
      <div>
        <p>Ratkaisuun osallistuneet: oikeusneuvokset Ailio ja Grönqvist sekä ylimääräiset oikeusneuvokset Kilpeläinen ja Mäkinen</p>
      </div>
    </div>
  </finlex:content>
</finlex:document>
