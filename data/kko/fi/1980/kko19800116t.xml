<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800116t</dcterms:identifier>
  <finlex:ecliIdentifier>ECLI:FI:KKO:1980:II116</finlex:ecliIdentifier>
  <dcterms:title>KKO:1980-II-116</dcterms:title>
  <dcterms:description>
    <p>
      <strong>Menettämisseuraamus</strong>
    </p>
    <p>
      <strong>Omaisuuden tai sen arvon menettäminen</strong>
    </p>
    <p>
      <strong>Metsästys</strong>
    </p>
  </dcterms:description>
  <finlex:registerNumber>V79/1361</finlex:registerNumber>
  <dcterms:date pvm="19800613">1980-06-13</dcterms:date>
  <finlex:fileCopyNumber>2664</finlex:fileCopyNumber>
  <dcterms:issued pvm="19801114">1980-11-14</dcterms:issued>
  <dcterms:abstract>
    <p>Luvatta ammuttu hirvi oli otettu poliisiviranomaisten haltuun ja lihat myyty. Myynnistä kertyneet varat oli luovutettu valtiolle. Ampujaa ei voitu MetsästysL 66 §:n 1 momentin nojalla enää tuomita menettämään valtiolle kaadetun hirven arvon ja myydyistä lihoista kertyneiden varojen erotusta.</p>
    <p>Ään</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19800116taloa0">ASIAN KÄSITTELY ALEMMISSA OIKEUKSISSA</a>
    <a href="19800116tyloa0">KORKEIN OIKEUS</a>
  </dcterms:tableOfContents>
  <finlex:content id="s19800116t.kko">
    <div>
      <h2 id="19800116taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä Suonenjoen KO p. 21/4 1977 oli lausunut selvitetyksi, että A oli osallistuessaan 30/10 1976 Rautalammin kunnassa metsästysseurueen X:n järjestämään luvalliseen hirvenmetsästykseen noudattamatta riittävää huolellisuutta ja varovaisuutta ampunut täysikasvuisen naarashirven, jonka ampumiseen seurueella ei ollut lupaa. Sen vuoksi KO oli hirven metsästyksestä annetun asetuksen 15 §:n 5 momentin sekä metsästyslain 64 §:n 2, 5 ja 6 momentin ja 66 §:n 1 momentin nojalla tuominnut A:n hirven luvattomasta tappamisesta 30:een 8 markan päiväsakkoon eli maksamaan sakkoa 240 markkaa sekä menettämään valtiolle metsästyskiväärin n:o 62209 ja kaadetun hirven arvona 4 500 markkaa, mihin määrään kuitenkin sisältyivät poliisiviranomaisten toimesta myydyistä lihoista kertyneet 2 870 markkaa.</p>
      <p>Itä-Suomen HO, jonka tutkittavaksi A oli saattanut jutun, p. 28/8 1979 oli jättänyt asian hirvieläinten metsästyksestä annetun asetuksen 16 §:n 2 momentin ja KO:n soveltamien metsästyslain lainkohtien nojalla KO:n päätöksen varaan.</p>
      <p>A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19800116tyloa0">KORKEIN OIKEUS</h2>
      <p>KKO p. myönsi muutoksenhakuluvan sekä jättäen muutosta haettaessa voimassa olleen, 7/1 1955 annetun oikeudenkäymiskaaren 30 luvun 20 §:n 1 momentin nojalla huomioon ottamatta A:n vasta KKO:ssa tekemän väitteen siitä, ettei jutussa valtiolle menetetyksi tuomittu metsästyskivääri n:o 62209 ollut hänen omistamansa, koskei A ollut saattanut uskottavaksi, ettei hän ollut voinut vedota tähän seikkaan alemmassa oikeudessa tai että hänellä muutoin oli ollut pätevä aihe olla tekemättä niin, tutki jutun. A:n syyksi luetulla luvattomalla metsästyksellä saatu saalis oli poliisiviranomaisten otettua sen haltuunsa ja myytyä lihat luovuttaen myynnistä kertyneet varat valtiolle metsästyslain 66 §:n 1 momentin ja metsästysasetuksen 23 §:n mukaisesti tullut valtiolle menetetyksi. A:ta ei näin ollen ensiksi mainitun lainkohdan mukaan voitu enää tuomita menettämään saaliin arvoa valtiolle. Tämän vuoksi KKO harkitsi oikeaksi siten muuttaa HO:n päätöstä, että A vapautettiin sanotusta kaadetun hirven arvon menettämisseuraamuksesta ja siis suorittamasta valtiolle kaadetun hirven arvon 4 500 markan ja myydyistä lihoista kertyneiden 2 870 markan erotusta 1 630 markkaa. Muilta osin HO:n päätös jäi pysyväksi.</p>
      <div>
        <p>Oikeusneuvos Heinonen, joka oli eri mieltä, lausui: A:n esitettyä vasta täällä, että menetetyksi tuomittu metsästyskivääri n:o 62209 on hänen isänsä omistama, harkitsen oikeaksi metsästyslain 64 §:n 6 momentin perusteella, ja pitäen sitä tarkoituksenmukaisimpana menettelytapana jutun tässä vaiheessa, muuttaa mainittua asetta koskevaa lausumaa siten, että A menettää metsästyskiväärin n:o 62209 tai, jos hän esittää asianomaiselle ulosottomiehelle selvityksen siitä, että aseen omistaa joku muu, sen arvona 500 markkaa. Muuten olen päätöslauselman kannalla.</p>
      </div>
      <div>
        <p>Ratkaisuun osallistuneet: oikeusneuvokset Portin, Nikkarinen ja Surakka sekä ylimääräinen oikeusneuvos Winqvist</p>
      </div>
    </div>
  </finlex:content>
</finlex:document>
