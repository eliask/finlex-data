<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800121t</dcterms:identifier>
  <finlex:ecliIdentifier>ECLI:FI:KKO:1980:II121</finlex:ecliIdentifier>
  <dcterms:title>KKO:1980-II-121</dcterms:title>
  <dcterms:description>
    <p>
      <strong>Vahingonkorvauslaki</strong>
    </p>
    <p>
      <strong>Valtion korvausvastuu</strong>
    </p>
    <p>
      <strong>Virkarikos</strong>
    </p>
    <p>
      <strong>Vahingonkorvaus</strong>
    </p>
  </dcterms:description>
  <finlex:registerNumber>V78/565</finlex:registerNumber>
  <dcterms:date pvm="19800807">1980-08-07</dcterms:date>
  <finlex:fileCopyNumber>2656</finlex:fileCopyNumber>
  <dcterms:issued pvm="19801121">1980-11-21</dcterms:issued>
  <dcterms:abstract>
    <p>VahL 3 luvun 5 §:n tulkintaa. Kihlakunnanoikeudesta täytäntöönpanoa varten lähetetystä rangaistusluettelon otteesta puuttui merkintä syytetyn tyytymättömyyden ilmoituksesta. Virheestä aiheutuneen vahingon korvaamista koskeva kanne valtiota vastaan voitiin nostaa, vaikka virheelliseen menettelyyn syyllistynyttä ei ollut todettu syylliseksi virkarikokseen eikä velvoitettu korvaamaan vahinkoa.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800121taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800121t.kko">
    <div>
      <h2 id="19800121taloa0">ASIAN KÄSITTELY ALEMMISSA OIKEUKSISSA</h2>
      <p>A oli Dragsfjärdin KO:ssa Suomen valtiota vastaan ajamassaan kanteessa lausunut, että KO oli 22/4 1975 julistamallaan päätöksellä tuominnut hänet yhdellä teolla tehdyistä moottoriajoneuvon kuljettamisesta alkoholin vaikutuksen alaisena ja varomattomuudesta liikenteessä 3 kuukaudeksi vankeuteen, josta päätöksestä A oli ilmoitettuaan siihen säädetyssä järjestyksessä tyytymättömyyttä valittanut määräajassa Turun HO:een. Edelleen A oli kanteessaan lausunut, että KO:n rangaistusluetteloon ja sen mukaisesti myös täytäntöönpanoa varten lähetettyyn rangaistusluettelon otteeseen ei ollut tehty merkintää tyytymättömyyden ilmoituksesta, joten A:n rangaistus oli muutoksenhausta huolimatta pantu täytäntöön 1/9 - 1/12 1975 välisenä aikana työsiirtolassa, ja että HO oli 22/12 1976 lainvoiman saaneella päätöksellä muuttanut rangaistuksen ehdolliseksi. Sen vuoksi ja kun A oli aiheettomasti joutunut suorittamaan vankeusrangaistuksen työsiirtolassa, A oli vaatinut, että valtio velvoitettaisiin suorittamaan hänelle korvausta työansion menetyksestä rangaistuksen kärsimiseen kuluneelta ajalta 5 225 markkaa sekä K:lle ja hänen perheelleen aiheutuneista haitasta ja kärsimyksestä 8 000 markkaa, molemmat määrät 6 prosentin korkoineen 1/12 1975 lukien.</p>
      <p>Kuultuaan jutussa valtiota kanteesta ja KO:n puheenjohtajana rikosasiaa 22/4 1975 ratkaistaessa toiminutta varatuomari B:tä, jonka tehtävänä oli ollut tyytymättömyyden ilmoitusta koskevan merkinnän tekeminen rangaistusluetteloon, KO p. 8/11 1977 oli käsitellyt jutun; ja koska A oli kanteessaan vaatinut korvausta valtiolta vahingosta, jonka hän oli väittänyt kärsineensä Dragsfjärdin KO:n 22/4 1975 julistaman päätöksen johdosta ja kun ei ollut näytetty, että KO:n määrättynä puheenjohtajana tuota päätöstä julistettaessa toiminutta ja päätöksen edellyttämän otteen rangaistusluettelosta Turun ja Porin lääninhallitukselle täytäntöönpanoa varten toimittanutta silloista hovioikeuden auskultanttia B:tä asianmukaisessa järjestyksessä olisi todettu syyllistyneen virkarikokseen tai hänet olisi velvoitettu korvaamaan vahinko, niin ja kun tuomarin virkarikoksen tutkiminen ei kuulunut KO:n toimivaltaan, KO oli, nojautuen vahingonkorvauslain 3 luvun 5 §:ään, jättänyt jutun tutkimatta.</p>
      <p>A:n haettua muutosta KO:n päätökseen Turun HO p. 4/4 1978 oli jättänyt asian KO:n päätöksen varaan.</p>
      <p>A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id=""/>
      <p>KKO p. myönsi muutoksenhakuluvan ja käsitteli jutun. A:n kanteessa ei ollut kysymys vahingonkorvauslain 3 luvun 5 §:ssä tarkoitetusta tuomioistuimen tai tuomarin päätöksestä aiheutuneen vahingon korvaamisesta, vaan tuomarinvirkaa hoidettaessa tapahtuneeksi väitetystä laiminlyönnistä johtuvan vahingon korvaamisesta. Tällaisen julkista valtaa käytettäessä aiheutuneen vahingon korvaamista koskeva kanne siitä vastuussa olevaa julkisyhteisöä vastaan voitiin nostaa, vaikka virheen tehnyttä ei ollut todettu syylliseksi virkarikokseen eikä velvoitettu korvaamaan vahinkoa. Kun HO:n näin ollen ei olisi mainitsemallaan perusteella tullut jättää A:n kannetta tutkimatta, KKO harkitsi oikeaksi, kumoten alempien oikeuksien päätökset, palauttaa jutun KO:een, jonka tuli ilmoituksesta ottaa se lain mukaan uudelleen käsiteltäväkseen.</p>
      <div>
        <p>Ratkaisuun osallistuneet: oikeusneuvokset Miettinen, Ådahl, Nikkarinen ja Lehtonen sekä ylimääräinen oikeusneuvos Heikkilä</p>
      </div>
    </div>
  </finlex:content>
</finlex:document>
