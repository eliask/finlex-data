<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800044t</dcterms:identifier>
  <finlex:ecliIdentifier>ECLI:FI:KKO:1980:II44</finlex:ecliIdentifier>
  <dcterms:title>KKO:1980-II-44</dcterms:title>
  <dcterms:description>
    <p>
      <strong>Tapaturmavakuutuslaki</strong>
    </p>
    <p>
      <strong>TVL 41 §:n 3 mom.</strong>
    </p>
  </dcterms:description>
  <finlex:registerNumber>Vak 77/68</finlex:registerNumber>
  <dcterms:date pvm="19800229">1980-02-29</dcterms:date>
  <finlex:fileCopyNumber>837</finlex:fileCopyNumber>
  <dcterms:issued pvm="19800514">1980-05-14</dcterms:issued>
  <dcterms:abstract>
    <p>Tapaturmavakuutuslain 41 §:n 3 mom:ssa tarkoitetut tapaturmailmoitus ja vahingonkorvausvaatimus on tehtävä kirjallisesti.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19800044taloa0">ASIAN KÄSITTELY ALEMMISSA OIKEUKSISSA</a>
    <a href="19800044tyloa0">KORKEIN OIKEUS</a>
  </dcterms:tableOfContents>
  <finlex:content id="s19800044t.kko">
    <div>
      <h2 id="19800044taloa0">ASIAN KÄSITTELY ALEMMISSA OIKEUKSISSA</h2>
      <p>Tapaturmavirastolle oli lainmukaisen korvauksen saamista varten 19/1 1976 ilmoitettu, että panssarivaunupataljoonan vääpeli A oli 20/8 1968 palveluohjelmaan merkityssä lentopallopelissä vahingoittunut oikeaan polveen ja että hän polven työssä aika ajoin rasittuessa oli käynyt lääkärintarkastuksessa 8/10 1968 ja 25/6 1975. Tapaturmavirasto oli antanut asiassa epäävän päätöksen ja alistanut sen vakuutusoikeuden harkittavaksi.</p>
      <p>Vakuutusoikeus p. 17/12 1976 oli, koskei A:n vahingoittumisesta ollut tehty ilmoitusta eikä hän itsekään sen johdosta ollut hakenut korvausta 20/8 1948 annetun tapaturmavakuutuslain 41 §:ssä säädetyssä yhden vuoden määräajassa vahingoittumispäivästä eikä asian vireillepanon myöhästymiseen ollut painavia syitä, valtion viran- ja toimenhaltijain tapaturmakorvauksesta 12/4 1935 annetun lain ja tapaturmavakuutuslain nojalla evännyt korvauksen.</p>
      <p>A haki muutosta vakuutusoikeuden päätökseen ja, ilmoittaen tehneensä vahingoittumisestaan syksyllä 1968 ilmoituksen tapaturma-asiamiehelle, vaati korvausta tapaturmastaan. Valituksen johdosta tapaturmavirasto antoi vastauksen.</p>
    </div>
    <div>
      <h2 id="19800044tyloa0">KORKEIN OIKEUS</h2>
      <p>KKO p. tutki asian ja totesi, ettei A ollut 20/8 1968 sattuneesta tapaturmasta antanut kirjallista tapaturmailmoitusta, tai vahingonkorvaushakemusta joukko-osastonsa tapaturma-asiamiehelle tai lähimmälle esimiehelleen. Sellaisen ilmoituksen hän oli toimittanut tapaturmavirastolle vasta 19/1 1976. Ilmoitusta ei niin ollen ollut tehty tapaturmavakuutuslain 41 §:n 1 ja 3 momentissa säädetyllä tavalla ja siinä määrätyssä ajassa. Sen vuoksi ja kun A ei ollut esittänyt painavia syitä siihen, että ilmoitus oli myöhästynyt yli kuusi vuotta, KKO katsoi, ettei ollut syytä muuttaa vakuutusoikeuden päätöksen lopputulosta, jonka varaan asia siis jäi.</p>
      <div>
        <p>Ratkaisuun osallistuneet: oikeusneuvokset Salervo, Portin ja Nikkarinen sekä ylimääräiset oikeusneuvokset Surakka ja Winqvist</p>
      </div>
    </div>
  </finlex:content>
</finlex:document>
