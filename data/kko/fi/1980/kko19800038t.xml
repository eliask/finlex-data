<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800038t</dcterms:identifier>
  <finlex:ecliIdentifier>ECLI:FI:KKO:1980:II38</finlex:ecliIdentifier>
  <dcterms:title>KKO:1980-II-38</dcterms:title>
  <dcterms:description>
    <p>
      <strong>Ammattimainen moottoriajoneuvoliikenne</strong>
    </p>
    <p>
      <strong>Soran kuljetus</strong>
    </p>
    <p>
      <strong>Liikennelupa</strong>
    </p>
  </dcterms:description>
  <finlex:registerNumber>V78/968</finlex:registerNumber>
  <dcterms:date pvm="19791106">1979-11-06</dcterms:date>
  <finlex:fileCopyNumber>3095</finlex:fileCopyNumber>
  <dcterms:issued pvm="19800429">1980-04-29</dcterms:issued>
  <dcterms:abstract>
    <p>A oli ostanut sorakuopasta tarkasti määritellyn soraerän ja omaan lukuunsa myynyt siitä soraa eri tilaajille sekä kuljettanut soran ostajien osoittamiin paikkoihin kahdella hallinnassaan olleella kuorma-autolla. Koska kuljetusta oli pidettävä soran myyntiin liittyvänä asiakaspalveluna, A:n ei katsottu korvausta vastaan palvelleen yleisöä kuljettamalla moottoriajoneuvolla tavaraa, ja syyte luvattomasta ammattimaisen liikenteen harjoittamisesta hylättiin.</p>
    <p>Ään</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800038taloa0">ASIAN KÄSITTELY ALEMMISSA OIKEUKSISSA</a>
    <a href="19800038tyloa0">KORKEIN OIKEUS</a>
  </dcterms:tableOfContents>
  <finlex:content id="s19800038t.kko">
    <div>
      <h2 id="19800038taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä Laitilan KO p. 18/5 1976 oli lausunut selvitetyksi, että liikkeenharjoittaja A oli maalis -huhtikuussa 1976 Laitilassa yleisellä tiellä kuljettanut kahdella hallinnassaan olleella yksityisajoon rekisteröidyllä kuorma-autolla 1 100 kuutiometriä soraa eri tilaajille ilman ammattimaisen liikenteen harjoittamiseen myönnettyä lupaa. Sen vuoksi KO oli ammattimaisesta moottoriajoneuvoliikenteestä annetun asetuksen 2 §:n 1 momentin ja 23 §:n sekä tieliikennelain 5 §:n 3 momentin ja 9 §:n 1 momentin nojalla tuominnut A:n ammattimaisen liikenteen harjoittamisesta ilman asianmukaista lupaa 30:een 20 markan määräiseen päiväsakkoon ja menettämään valtiolle rikoksen tuottamana taloudellisena hyötynä 1 100 markkaa.</p>
      <p>Turun HO, jonka tutkittavaksi A oli saattanut jutun, p. 14/6 1978 oli, koska A:n, joka oli 15/3 1976 ostanut eräästä sorakuopasta tarkasti määritellyn, ainakin 1 100 kuutiometriä soraa sisältäneen soraerän ja omaan lukuunsa myynyt siitä soraa eri tilaajille sekä kuljettanut soran ostajien osoittamiin paikkoihin, ei voitu katsoa mainitulla menettelyllään syyllistyneen luvattomaan ammattimaisen moottoriajoneuvoliikenteen harjoittamiseen, kumoten KO:n päätöksen, hylännyt syytteen ja vapauttanut A:n hänelle tuomituista rangaistuksesta ja menettämisseuraamuksesta.</p>
      <p>Virallinen syyttäjä pyysi, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, oikeudenkäymiskaaren 30 luvun 3 §:n 2 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen. KKO:n varattua A:lle siihen tilaisuuden, hän vastasi muutoksenhakemukseen.</p>
    </div>
    <div>
      <h2 id="19800038tyloa0">KORKEIN OIKEUS</h2>
      <p>KKO p. myönsi esitetystä syystä muutoksenhakuluvan ja tutki jutun; ja koska puheena olevaa A:n suorittamaa soran kuljetusta ostajille oli pidettävä soran myyntiin liittyvänä asiakaspalveluna eikä hänen siten voitu katsoa korvausta vastaan palvelleen yleisöä kuljettamalla moottoriajoneuvolla tavaraa, KKO näillä ja muutoin HO:n esittämillä perusteilla katsoi, ettei ollut syytä muuttaa HO:n päätöksen lopputulosta.</p>
      <div>
        <h3>Eri mieltä olevien jäsenten lausunnot</h3>
        <p>Jutun esittelijän mietintö: KKO katsonee, ettei ole syytä suostua anomukseen, joka siis hylättäneen.</p>
        <p>Oikeusneuvos Lehtonen: myönnän kuten enemmistökin muutoksenhakuluvan ja tutkin jutun; ja koska A:n kysymyksessä olevassa soranostossa ja -kuljetuksessa pääpaino on kustannusten jakautumiseen nähden ollut kuljetusten järjestämisessä, eikä soran kuljettaminen ole ollut vain hänen muuhun liiketoimintaansa liittyvää, harkitsen oikeaksi näillä ja muutoin KO:n lausumilla perusteilla, kumoten HO:n päätöksen, jättää asian KO:n päätöksen varaan.</p>
        <p>Oikeusneuvos Miettinen: hyväksyn mietinnön. Äänestyksen tuloksen johdosta velvollisena lausumaan itse asiasta olen samaa mieltä kuin oikeusneuvos Lehtonen.</p>
      </div>
      <div>
        <p>Ratkaisuun osallistuneet: oikeusneuvokset Jalanko ja Grönqvist sekä ylimääräinen oikeusneuvos Sarkko</p>
      </div>
    </div>
  </finlex:content>
</finlex:document>
