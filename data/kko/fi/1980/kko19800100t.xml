<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800100t</dcterms:identifier>
  <finlex:ecliIdentifier>ECLI:FI:KKO:1980:II100</finlex:ecliIdentifier>
  <dcterms:title>KKO:1980-II-100</dcterms:title>
  <dcterms:description>
    <p>
      <strong>Kalastus</strong>
    </p>
    <p>
      <strong>Kalastusregaali; KalastusL 5 §</strong>
    </p>
    <p>
      <strong>Kalastusoikeuden loukkaaminen</strong>
    </p>
  </dcterms:description>
  <finlex:registerNumber>1334/669 VD 1976</finlex:registerNumber>
  <dcterms:date pvm="19800509">1980-05-09</dcterms:date>
  <finlex:fileCopyNumber>1711</finlex:fileCopyNumber>
  <dcterms:issued pvm="19801014">1980-10-14</dcterms:issued>
  <dcterms:abstract>
    <p>Oikeuden lohen, taimenen ja siian pyyntiin Oulun kaupungin Oulujoen suun edustalla meressä omistamalla vesialueella katsottiin vanhastaan kuuluvan valtiolle. Kun kaupunki ei ollut väittänytkään, että sillä muutoin kuin vesialueen omistajana jonkin erityisen perusteen nojalla olisi oikeus sanottujen kalalajien pyyntiin joissakin rajoiltaan määrätyissä paikoissa tuolla vesialueella, eikä lohen, taimenen ja siian pyynti siellä niin ollen loukannut kaupungille kuuluvaa kalastusoikeutta, hylättiin RL 33 luvun 13 §:n 1 mom:n nojalla luvattomasta kalastamisesta nostettu syyte.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800100taloa0">ASIAN KÄSITTELY ALEMMISSA OIKEUKSISSA</a>
    <a href="19800100tyloa0">KORKEIN OIKEUS</a>
  </dcterms:tableOfContents>
  <finlex:content id="s19800100t.kko">
    <div>
      <h2 id="19800100taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja Oulun kaupungin asianomistajana ajamasta syytteestä Oulun RO p. 18/6 1975 oli lausunut selvitetyksi, että A oli Oulun kaupungin merialueella</p>
      <p>1) syyskuun ja myöhäissyksyn välisenä aikana vuosina 1971 ja 1972 Oulujoki Osakeyhtiön antaman ja maataloushallituksen päätökseen perustuvan luvan nojalla harjoittanut lohen, taimenen ja siian mätikalastusta sekä toimittanut saamistaan kaloista vuonna 1971 57 litraa ja vuonna 1972 27 litraa mätiä yhtiön kalanviljelylaitokselle ja saanut pitää kalat, sekä</p>
      <p>2) syys- ja lokakuussa 1972 Oulun yliopiston eläintieteen laitoksen antaman ja maa- ja metsätalousministeriön päätökseen perustuvan luvan nojalla harjoittanut kalastusta yliopiston eläintieteen laitoksen tutkimusta varten ja tällöin käyttänyt ainakin 30 - 40 2 - 6 metrin korkuista ja 60 - 180 metriä pitkää verkkoa ja saanut pitää muut paitsi tutkimukseen tarvitut kalat.</p>
      <p>Sen vuoksi ja kun yhtiön antama kalastuslupa oli edellyttänyt kalastamisen tapahtuvaksi Oulujokisuulla ja koska ministeriön päätös puolestaan oli edellyttänyt kalastusoikeuden haltijan suostumusta, jollainen A:lla oli ollut vain 10 verkolle, RO oli, katsoen A:n harjoittaneen lupien edellyttämää laajempaa kalastamista, kalastuslain 96 §:n 4 momentin sekä rikoslain 33 luvun 13 §:n 1 momentin ja 7 luvun 2 §:n nojalla tuominnut A:n jatketusta luvattomasta kalastamisesta 50:een 6 markan määräiseen päiväsakkoon eli 300 markan sakkoon. Sen ohessa A oli velvoitettu korvaamaan valtiolle sen varoista suoritetut todistajanpalkkiot 54 markkaa sekä suorittamaan Oulun kaupungille oikeudenkäyntikulujen korvauksena 700 markkaa.</p>
      <p>Vaasan HO, jonka tutkittavaksi A oli saattanut jutun p. 1/10 1976 oli tutkinut jutun; ja koska po. A:n harjoittama kalastus oli tapahtunut asianomaisten valtion viranomaisten antamien lakiin perustuneiden lupien turvin alueilla, joilla kalastusoikeuden oli vanhastaan katsottu kuuluneen valtiolle, eikä A:n ollut näytetty kalastaessaan syytteessä selostetuissa tilaisuuksissa ylittäneen mainituissa luvissa asetettuja alueellisia ja muita ehtoja, ja kun sillä oikeudellisesti riitaisella seikalla, oliko kaupungilla mahdollisesti myös kalastusoikeuden haltijan asema samoilla vesialueilla, ei saattanut olla tässä rikosjutussa merkitystä, HO oli, kumoten RO:n päätöksen, hylännyt A:ta vastaan ajetun syytteen ja vapauttanut A:n hänelle tuomituista rangaistuksista sekä todistelukustannusten ja oikeudenkäyntikulujen korvaamisvelvollisuudesta, ensiksi mainittujen kustannusten jäädessä jutun näin käyden valtion vahingoksi.</p>
      <p>Virallinen syyttäjä pyysi oikeudenkäymiskaaren 30 luvun 3 §:n 2 kohdan nojalla, koska lain soveltamisen kannalta muissa samanlaisissa tapauksissa oli tärkeää saattaa juttu KKO:n tutkittavaksi, lupaa hakea muutosta HO:n päätökseen ja lupahakemukseensa sisällytti muutoksenhakemuksen. A vastasi hakemukseen.</p>
    </div>
    <div>
      <h2 id="19800100tyloa0">KORKEIN OIKEUS</h2>
      <p>KKO p. myönsi esitetystä syystä muutoksenhakuluvan ja tutki jutun. Oikeus lohen, taimenen ja siian kalastukseen Oulun kaupungin Oulujoen suun edustalla meressä omistamalla vesialueella, jolla A oli harjoittanut HO:n päätöksessä tarkoitettua sanottujen kalalajien pyyntiä, kuului vanhastaan valtiolle. Kaupunki ei ollut väittänytkään, että sillä muutoin kuin vesialueen omistajana jonkin erityisen perusteen nojalla olisi oikeus lohen, taimenen ja siian pyyntiin joissakin rajoiltaan määrätyissä A:n käyttämissä pyyntipaikoissa tuolla vesialueella. Koska A:n harjoittama pyynti siten ei ollut loukannut kaupungille kuuluvaa kalastusoikeutta, eivätkä kaupungin asettamat pyyntirajoituksetkaan olleet koskeneet A:n po. kalastamista, KKO harkitsi oikeaksi jättää HO:n päätöksen lopputuloksen pysyväksi.</p>
      <div>
        <p>Ratkaisuun osallistuneet: oikeusneuvokset Miettinen, Ådahl, Riihelä ja Lindholm sekä ylimääräinen oikeusneuvos Aro</p>
      </div>
    </div>
  </finlex:content>
</finlex:document>
