<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800041t</dcterms:identifier>
  <finlex:ecliIdentifier>ECLI:FI:KKO:1980:II41</finlex:ecliIdentifier>
  <dcterms:title>KKO:1980-II-41</dcterms:title>
  <dcterms:description>
    <p>
      <strong>Perinnönjako</strong>
    </p>
  </dcterms:description>
  <finlex:registerNumber>V79/912</finlex:registerNumber>
  <dcterms:date pvm="19791115">1979-11-15</dcterms:date>
  <finlex:fileCopyNumber>3229</finlex:fileCopyNumber>
  <dcterms:issued pvm="19800502">1980-05-02</dcterms:issued>
  <dcterms:abstract>
    <p>Määrätessään PK 23 luvun 8 §:n 2 mom:n nojalla pesänjakajan myymään kuolinpesään kuuluvan omaisuuden, oikeuden ei tule määrätä myyntitavasta.</p>
    <p>Ään</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800041taloa0">ASIAN KÄSITTELY ALEMMISSA OIKEUKSISSA</a>
    <a href="19800041tyloa0">KORKEIN OIKEUS</a>
  </dcterms:tableOfContents>
  <finlex:content id="s19800041t.kko">
    <div>
      <h2 id="19800041taloa0">ASIAN KÄSITTELY ALEMMISSA OIKEUKSISSA</h2>
      <p>A:n ja B:n kuolinpesien pesänjakajan, asianajaja L:n hakemuksesta Valkealan KO, kuultuaan asiassa kuolinpesien osakkaita D:tä, E:tä ja F:ää, p. 4/12 1978 oli perintökaaren 23 luvun 8 §:n 2 momentin nojalla määrännyt, että kuolinpesiin kuuluva tila oli pesänjakajan toimesta myytävä, ja myymisen tapahtumaan julkisella huutokaupalla.</p>
      <p>D ja E olivat hakeneet muutosta KO:n päätökseen Kouvolan HO:ssa ja siellä toistaneet KO:ssa esittämänsä vaatimuksen siitä, että kiinteistä tulisi antaa Säästöpankkien Kiinteistönvälitys Oy:n välityksellä myytäväksi.</p>
      <p>HO oli tutkinut asian; ja koska KO:n määräys kiinteistön myymisestä pesänjakajan toimesta käsitti sen soveltamasta lainkohdasta johtuen pesänjakajalle annetun oikeuden omalla vastuullaan ja parhaaksi katsomallaan tavalla huolehtia omaisuuden myymisestä eikä KO:n siten olisi tullut määrätä kiinteistön myyntitapaa, HO oli muuttanut KO:n päätöstä siten, että KO:n lausuma kiinteistön myyntitavasta poistettiin.</p>
      <p>F pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen, jossa hän pyysi omaisuuden myyntitavasta KO:n päätökseen sisältyvää määräystä.</p>
    </div>
    <div>
      <h2 id="19800041tyloa0">KORKEIN OIKEUS</h2>
      <p>KKO p. myönsi muutoksenhakuluvan, tutki asian ja katsoi, ettei ollut esitetty syytä muuttaa hovioikeuden päätöstä.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Nybergh: HO:n mainitsemilla perusteilla ja kun ei ole selvitetty, että kiinteistön myyminen julkisella huutokaupalla olisi muuta myyntitapaa edullisempi, katson, ettei ole syytä muuttaa sitä lopputulosta, johon HO on asiassa päätynyt.</p>
        <p>Oikeusneuvos Heinonen oli samalla kannalla kuin oikeusneuvos Nybergh.</p>
      </div>
      <div>
        <p>Ratkaisuun osallistuneet: oikeusneuvos Surakka sekä ylimääräiset oikeusneuvokset Winqvist ja Heikkilä</p>
      </div>
    </div>
  </finlex:content>
</finlex:document>
