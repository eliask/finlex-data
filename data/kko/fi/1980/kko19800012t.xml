<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800012t</dcterms:identifier>
  <finlex:ecliIdentifier>ECLI:FI:KKO:1980:II12</finlex:ecliIdentifier>
  <dcterms:title>KKO:1980-II-12</dcterms:title>
  <dcterms:description>
    <p>
      <strong>Yleinen tie</strong>
    </p>
    <p>
      <strong>Tiekorvaus</strong>
    </p>
  </dcterms:description>
  <finlex:registerNumber>75 MD 1976</finlex:registerNumber>
  <dcterms:date pvm="19791011">1979-10-11</dcterms:date>
  <finlex:fileCopyNumber>2780</finlex:fileCopyNumber>
  <dcterms:issued pvm="19800131">1980-01-31</dcterms:issued>
  <dcterms:abstract>
    <p>Huoneenvuokrasopimuksen perusteella kiinteistöllä toimineelle liikkeelle oli aiheutunut liiketulojen vähentymistä asiakkaiden liikkeeseen pääsyn hankaloiduttua tietyön kestäessä. Liikkeenharjoittajalla oli oikeus saada yleisistä teistä annetun lain nojalla korvausta tästä vahingosta.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800012taloa0">ASIAN KÄSITTELY ALEMMISSA OIKEUKSISSA</a>
    <a href="19800012tyloa0">KORKEIN OIKEUS</a>
  </dcterms:tableOfContents>
  <finlex:content id="s19800012t.kko">
    <div>
      <h2 id="19800012taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun tie- ja vesirakennushallitus oli 10/8 1972 antamallaan päätöksellä vahvistanut valtatien n:o 3 sekä Rudon -Marttilan maantieliittymän parantamissuunnitelman Laihian kunnan Kirkonkylän, Maunulan ja Yrjälän kylissä sekä Mustasaaren kunnan Karkmon kylässä, Vaasan lääninhallitus oli tie- ja vesirakennuslaitoksen Vaasan piirin piirikonttorin esityksestä 13/10 1972 määrännyt pidettäväksi sen mukaisesti tietoimituksen. Tässä toimituksessa kauppias Matti A oli vaatinut, että hänelle maksettaisiin Osuuskassan tiloilla RN:o 2:22 ja RN:o 6:13 Laihian Osuuspankin omistamassa liike- ja asuinrakennuksessa elintarvikeliikettä harjoittavan Toiminimi Matti A:n omistajana silta- ja tietyön sekä liikehuoneiston eteen rakennetun suojakaiteen aiheuttaman liiketoiminnan vähentymisen vuoksi korvausta yhteensä 22 568 markkaa. Toimitusmiehen olivat 27/2 1975 lopetetuksi julistetussa toimituksessa hylänneet Matti A:n vaatimuksen sillä perusteella, ettei huoneenvuokrasuhteessa olevalla ollut oikeutta saada tiekorvausta mahdollisesta tietyön aiheuttamasta vahingosta tai haitasta.</p>
      <p>Valitettuaan toimituksesta Vaasan MO:een 4/8 1975 kuolleen Matti A:n oikeudenomistajat olivat siellä toistaneet edellä mainitun vaatimuksen.</p>
      <p>Kuultuaan tie- ja vesirakennushallitusta sekä toimitusinsinööriä ja toimitettuaan katselmuksen MO p. 27/1 1976 oli katsonut selvitetyksi, ettei osuuspankin omistamassa liike- ja asuinrakennuksessa elintarvikeliikettä harjoittava Toiminimi Matti A huoneenvuokrasuhteessa olevana ollut yleisistä teistä annetun lain 61 ja 71 §:n mukainen kiinteistönomistaja tai kiinteistöön kohdistuvan nautinta- tai rasiteoikeuden tai muun erityisen oikeuden haltija, jolla olisi oikeus noiden lainkohtien mukaisiin korvauksiin, ja sen vuoksi hylännyt valituksen.</p>
      <p>Matti A:n leski haki muutosta MO:n päätökseen. Hakemuksen johdosta antoivat tie- ja vesirakennushallitus selityksen sekä toimitusinsinööri ja maanmittaushallitus kumpikin lausunnon.</p>
    </div>
    <div>
      <h2 id="19800012tyloa0">KORKEIN OIKEUS</h2>
      <p>KKO t. tutki jutun ja katsoi, ettei ollut esitetty syytä muuttaa MO:n päätöstä muulla tavoin kuin että, koska Osuuskassan tiloilla RN:o 2:22 ja RN:o 6:13 Laihian Osuuspankin omistamassa liike- ja asuinrakennuksessa huoneenvuokrasopimuksen perusteella elintarvikeliikettä harjoittaneen Toiminimi Matti A:n liiketoiminnalle oli silta- ja tietyössä aiheutunut vahinkoa sen takia, että työstä johtuneiden järjestelyjen takia asiakkaiden pääsy liikkeeseen oli työn kestäessä hankaloitunut, minkä seurauksena liiketulot olivat vähentyneet, ja kun vahingon määräksi KKO:n harkinnan mukaan oli arvioitava 5 000 markkaa, valtio tienpitäjänä velvoitettiin suorittamaan Matti A:n oikeudenomistajille sanotusta vahingosta 5 000 markkaa 6 prosentin korkoineen 1/3 1975 lukien.</p>
      <div>
        <p>Oikeusneuvos Heinonen, joka oli eri mieltä, lausui: katson jääneen näyttämättä, että Toiminimi Matti A:n liiketoiminnalle olisi silta- ja tietyöstä aiheutunut liiketulojen vähentymistä taikka muuta sellaista vahinkoa tai haittaa, joka tienpitäjän olisi yleisistä teistä annetun lain mukaan korvattava. Tämän vuoksi jätän MO:n päätöksen lopputuloksen pysyväksi.</p>
      </div>
      <div>
        <p>Ratkaisuun osallistuneet: oikeusneuvokset Leivonen, Ådahl ja Nybergh sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
