<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800034t</dcterms:identifier>
  <finlex:ecliIdentifier>ECLI:FI:KKO:1980:II34</finlex:ecliIdentifier>
  <dcterms:title>KKO:1980-II-34</dcterms:title>
  <dcterms:description>
    <p>
      <strong>Tapaturma</strong>
    </p>
    <p>
      <strong>Työntekijän tapaturmakorvaus</strong>
    </p>
  </dcterms:description>
  <finlex:registerNumber>500/168 VakD 1975</finlex:registerNumber>
  <dcterms:date pvm="19791213">1979-12-13</dcterms:date>
  <finlex:fileCopyNumber>3556</finlex:fileCopyNumber>
  <dcterms:issued pvm="19800422">1980-04-22</dcterms:issued>
  <dcterms:abstract>
    <p>Tapaturmavakuutuslain 57 §:n 2 momentin mukaan otetun vapaaajanvakuutuksen perusteella ei ollut maksettava korvausta selän kipeytymisestä, joka ei johtunut tapaturmasta.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19800034taloa0">ASIAN KÄSITTELY ALEMMISSA OIKEUKSISSA</a>
    <a href="19800034tyloa0">KORKEIN OIKEUS</a>
  </dcterms:tableOfContents>
  <finlex:content id="s19800034t.kko">
    <div>
      <h2 id="19800034taloa0">ASIAN KÄSITTELY ALEMMISSA OIKEUKSISSA</h2>
      <p>Kirjeenvaihtaja Liisa A, joka oli osuuskunta B:n työssä, oli 1/10 1974 vapaa-aikanaan asunnossaan siirtäessään pyykinpesukonetta tuntenut selässään kipua, minkä lääkäri seuraavana päivänä toimittamassaan tarkastuksessa oli määritellyt noidannuoleksi. Asiasta oli lainmukaisen korvauksen saamista varten ilmoitettu Keskinäiselle yhtiölle Teollisuusvakuutukselle, jossa B:n työntekijät olivat vakuutetut 20/8 1948 annetun tapaturmavakuutuslain mukaisesti työtapaturman varalta ja sen lisäksi saman lain 57 §:n 2 momentin mukaisesti vapaaehtoisesti myös muunlaisen tapaturman varalta, ja vakuutusyhtiö oli alistanut epäävän päätöksensä vakuutusoikeuden harkittavaksi.</p>
      <p>Vakuutusoikeus p. 30/9 1975 oli tutkinut asian; ja koska A:n noidannuolen oli katsottava aiheutuneen hänen suorittamastaan kerrotusta työliikkeestä ja sitä niin ollen eräistä työtapaturmina korvattavista vammoista 10/12 1948 annetun asetuksen 1 §:n 6 kohdan mukaan oli pidettävä tapaturmavakuutuslain 4 §:n 2 momentissa tarkoitettuna työtapaturman aiheuttamana vammana, vakuutusoikeus oli tapaturmavakuutuslain ja sanotun asetuksen nojalla määrännyt vakuutusyhtiön suorittamaan A:lle edellä mainitun vapaa-ehtoisen vakuutuksen perusteella kysymyksessä olevan noidannuolen johdosta lainmukaisen korvauksen ja palauttanut asian yhtiölle siitä aiheutuvia toimenpiteitä varten.</p>
      <p>Vakuutusyhtiö haki muutosta vakuutusoikeuden päätökseen. Hakemuksen johdosta A antoi häneltä vaaditun vastauksen.</p>
    </div>
    <div>
      <h2 id="19800034tyloa0">KORKEIN OIKEUS</h2>
      <p>KKO p. tutki asian ja todettuaan, että A:n selän kipeytyminen oli tapahtunut vapaa-aikana hänen siirtäessään pesukonetta kotonaan, lausui, että tapaturmavakuutuslain 57 §:n 2 momentissa tarkoitettu vapaa-ajan vakuutus otetaan sanotussa laissa tarkoitetun tapaturman varalta ja että lain 4 §:n 2 momentin mukaan, minkä nojalla eräistä työtapaturmina korvattavista vammoista annettu asetus oli säädetty, vammasta, joka oli syntynyt lyhyehkönä aikana saman pykälän 1 momentissa tarkoitetuissa olosuhteissa, voitiin asetuksessa määrätä, että se oli katsottava työtapaturman aiheuttamaksi. Sanotun 4 §:n 1 momentissa säädetyt edellytykset olivat, että vamma oli sattunut työssä tai työstä johtuvissa olosuhteissa. A:n selän kipeytyminen ei ollut johtunut tapaturmasta eikä se ollut sattunut työssä tai työstä johtuvissa olosuhteissa. Sen vuoksi KKO harkitsi oikeaksi, kumoten vakuutusoikeuden päätöksen, vapauttaa Keskinäisen yhtiön Teollisuusvakuutuksen suorittamasta korvausta kysymyksessä olevan vahingoittumisen johdosta.</p>
      <div>
        <p>Ratkaisuun osallistuneet: oikeusneuvokset Ailio, Portin, Mörä ja af Hällström sekä ylimääräinen oikeusneuvos Mäkinen</p>
      </div>
    </div>
  </finlex:content>
</finlex:document>
