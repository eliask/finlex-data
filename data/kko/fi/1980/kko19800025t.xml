<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800025t</dcterms:identifier>
  <finlex:ecliIdentifier>ECLI:FI:KKO:1980:II25</finlex:ecliIdentifier>
  <dcterms:title>KKO:1980-II-25</dcterms:title>
  <dcterms:description>
    <p>
      <strong>Huoneenvuokra</strong>
    </p>
    <p>
      <strong>Käyvän vuokran ylittäminen</strong>
    </p>
  </dcterms:description>
  <finlex:registerNumber>R77/1</finlex:registerNumber>
  <dcterms:date pvm="19790925">1979-09-25</dcterms:date>
  <finlex:fileCopyNumber>2589</finlex:fileCopyNumber>
  <dcterms:issued pvm="19800314">1980-03-14</dcterms:issued>
  <dcterms:abstract>
    <p>Huoneenvuokrasuhteissa hyväksyttäväksi katsottavana huoneenvuokralain 48 §:n 2 momentissa tarkoitettuna syynä kohtuullisen käyvän vuokran olennaiselle ylittämiselle ei ollut pidettävä sitä seikkaa, että vuokran määräämisen perusteet olivat asuntohallituksen vahvistamat.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19800025taloa0">ASIAN KÄSITTELY ALEMMISSA OIKEUKSISSA</a>
    <a href="19800025tyloa0">KORKEIN OIKEUS</a>
  </dcterms:tableOfContents>
  <finlex:content id="s19800025t.kko">
    <div>
      <h2 id="19800025taloa0">ASIAN KÄSITTELY ALEMMISSA OIKEUKSISSA</h2>
      <p>A oli kiinteistöoy. B:lle 11/11 1975 tiedoksi annetun haasteen nojalla Joensuun RO:ssa lausunut, että hän oli 1/5 1966 alkaen vuokrannut yhtiöltä tämän omistamasta talosta 85,5 neliömetrin suuruisen 4 huonetta ja keittiön käsittävän asuinhuoneiston, jota koskeva uusi kirjallinen vuokrasopimus oli tehty 1/7 1974. Huoneiston vuokra oli aluksi ollut 415 markkaa kuukaudessa, mutta viimeksi se oli korotettu 1/1 1976 alkaen 912,60 markaksi kuukaudessa. Kun huoneiston vuokra olennaisesti ylitti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran ilman huoneenvuokrasuhteissa hyväksyttäväksi katsottavaa syytä, A oli vaatinut, että huoneiston kohtuulliseksi käyväksi vuokraksi vahvistettaisiin 7,40 markan mukaan neliömetriltä laskettuna 632,70 markkaa kuukaudessa.</p>
      <p>Yhtiön vastustettua kannetta RO p. 9/3 1976 oli lausunut selvitetyksi, että ko. vuokra olennaisesti ylitti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran. Koska sanottu ylitys kuitenkin aiheutui aravavuokrataloissa noudatettavasta huoneenvuokrasuhteissa hyväksyttäväksi syyksi katsottavasta omakustannusperiaatteesta, RO oli huoneenvuokralain 48 §:n 2 momentin nojalla hylännyt kanteen.</p>
      <p>Itä-Suomen HO, jonka tutkittavaksi A oli saattanut jutun, t. 4/11 1976 oli katsonut selvitetyksi, että kiinteistöyhtiön po. huoneistosta ilmoittaman korotettu vuokra olennaisesti ylitti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran ilman huoneenvuokrasuhteessa hyväksyttäväksi katsottavaa syytä. Sen vuoksi HO, kumoten RO:n päätöksen, huoneenvuokralain 48 §:n 2 ja 3 momentin nojalla alensi sanotun vuokran 1/1 1976 lukien 8,70 markan mukaan neliömetriltä 743 markaksi 85 penniksi kuukaudessa ja veloitti yhtiön palauttamaan A:lle liikaa perittynä vuokrana 1/1 lukien 168 markkaa 75 penniä kuukaudessa.</p>
      <p>Oikeudenkäynnistä huoneenvuokra-asioissa annetun lain 30 §:n ja oikeudenkäymiskaareen 30 luvun 6 §:n mukaan tässä jutussa ei voitu myöntää muutoksenhakulupaa oikeudenkäymiskaaren sanotun luvun 3 §:n 1 kohdassa mainituilla perusteilla.</p>
      <p>Kiinteistöyhtiö pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi ja muutoksenhaulla oli yhtiölle myös erittäin suuri merkitys muutoinkin kun tässä jutussa, yhtiölle oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. A vastasi hakemukseen.</p>
    </div>
    <div>
      <h2 id="19800025tyloa0">KORKEIN OIKEUS</h2>
      <p>KKO t. ottaen huomioon A:n kiinteistöyhtiön hakemukseen antaman vastauksen niin kuin A:lta olisi oikeudenkäymiskaaren 30 luvun 13 §:n 3 momentin nojalla vaadittu vastaus ja myöntäen esitetystä syystä muutoksenhakuluvan, tutki jutun; ja koska huoneenvuokrasuhteissa hyväksyttäväksi katsottava huoneenvuokralain 48 §:n 2 momentissa tarkoitettuna syynä kohtuullisen käyvän vuokran olennaiselle ylittämiselle ei ollut pidettävä sitä seikkaa, että ko. vuokratalon rakentamista varten oli myönnetty valtion varoista asuntolainaa ja että vuokran määräytymisen perusteet olivat asuntohallituksen vahvistamat, KKO näillä ja HO:n mainitsemilla perusteilla katsoi, ettei ollut syytä muuttaa HO:n tuomiota.</p>
      <div>
        <p>Ratkaisuun osallistuneet: oikeusneuvokset Ailio, Mörä, Hiltunen ja af Hällström sekä ylimääräinen oikeusneuvos Karetie</p>
      </div>
    </div>
  </finlex:content>
</finlex:document>
