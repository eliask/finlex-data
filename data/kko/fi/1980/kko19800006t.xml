<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800006t</dcterms:identifier>
  <finlex:ecliIdentifier>ECLI:FI:KKO:1980:II6</finlex:ecliIdentifier>
  <dcterms:title>KKO:1980-II-6</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>Tuomioistuin- vai hallintoasia</strong>
    </p>
    <p>
      <strong>Virkamies</strong>
    </p>
    <p>
      <strong>Virkamiesasunto</strong>
    </p>
  </dcterms:description>
  <finlex:registerNumber>655 RD 1975</finlex:registerNumber>
  <dcterms:date pvm="19791211">1979-12-11</dcterms:date>
  <finlex:fileCopyNumber>3517</finlex:fileCopyNumber>
  <dcterms:issued pvm="19800118">1980-01-18</dcterms:issued>
  <dcterms:abstract>
    <p>Opettajan käytettäväksi virkasuhteen perusteella annetusta vuokra-asunnosta perittävää vuokraa koskevan riita-asian käsitteleminen kuului yleiselle tuomioistuimelle.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19800006taloa0">ASIAN KÄSITTELY ALEMMISSA OIKEUKSISSA</a>
    <a href="19800006tyloa0">KORKEIN OIKEUS</a>
  </dcterms:tableOfContents>
  <finlex:content id="s19800006t.kko">
    <div>
      <h2 id="19800006taloa0">ASIAN KÄSITTELY ALEMMISSA OIKEUKSISSA</h2>
      <p>Kansakoulunopettaja A oli 23/9 1974 Pomarkun kunnalle toimituttamansa haasteen nojalla Ulvilan KO:ssa lausunut, että Pomarkun kunnanhallitus oli, luovutettuaan A:n hallintaan virkasuhteen perusteella Kirkonkylän kansakoulurakennuksessa sijaitsevan asunnon, 10/1 1968 tekemällään päätöksellä valtion virkamiesasuntojen vuokrien määräämisperusteista 15/10 1964 annetun valtioneuvoston päätöksen 33 §:n 2 momentin nojalla alentanut asunnon vuokraa 20 prosentilla, mutta sittemmin 8/6 1972 tekemällään päätöksellä vastoin valtiovarainministeriön antamia ohjeita poistanut mainitun alennuksen 1/5 1973 lukien. Kun kunta siten oli viimeksi mainitusta päivästä lähtien perinyt A:lta 33 markkaa 88 penniä liian suurta kuukausivuokraa, A oli vaatinut liikaa maksamansa vuokran yhteensä 982 markan 52 pennin palauttamista 6 prosentin korkoineen haasteen tiedoksiannosta lukien.</p>
      <p>Pomarkun kunnan vastustettua kannetta KO p. 15/10 1974 oli, koska kansakoululaitoksen viranhaltijain palkkauksesta ja eläkkeestä 1/7 1957 annetun lain 35 §:n 2 momentin nojalla A:lta oli puheena olevasta vuokra-asunnosta perittävä vuokraa samojen perusteiden mukaan kuin valtion virkamiehelle vuokra-asuntona luovutetusta valtion virkamiesasunnosta ja kun paikkakunnalla oli nykyisin kohtuulliset vaatimukset täyttäviä muita vuokra-asuntoja ja alennuksen poistamiseen siten oli ollut perusteltua aihetta, hylännyt kanteen.</p>
      <p>Turun HO, jonka tutkittavaksi A oli saattanut jutun, t. 10/9 1975 oli jättänyt asian KO:n päätöksen varaan.</p>
      <p>A pyysi että, koska lain soveltamisen kannalta muissa samanlaisissa tapauksissa oli sen seikan selvittämiseksi, kuuluiko tämän asian käsitteleminen yleiselle tuomioistuimelle vai oliko kysymyksessä hallintoasia, tärkeätä saattaa juttu KKO:n tutkittavaksi, hänelle oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. Hakemuksen johdosta Pomarkun kunta antoi siltä vaaditun vastauksen.</p>
    </div>
    <div>
      <h2 id="19800006tyloa0">KORKEIN OIKEUS</h2>
      <p>KKO t. myönsi esitetystä syystä muutoksenhakuluvan, tutki jutun, ja katsoi, ettei ollut esitetty syytä muuttaa HO:n tuomiota.</p>
      <div>
        <p>Ratkaisuun osallistuneet: oikeusneuvokset Miettinen, Nikkarinen ja Hiltunen sekä ylimääräiset oikeusneuvokset Karetie ja Sarkko</p>
      </div>
    </div>
  </finlex:content>
</finlex:document>
