<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800104t</dcterms:identifier>
  <finlex:ecliIdentifier>ECLI:FI:KKO:1980:II104</finlex:ecliIdentifier>
  <dcterms:title>KKO:1980-II-104</dcterms:title>
  <dcterms:description>
    <p>
      <strong>Tieliikenne</strong>
    </p>
    <p>
      <strong>Varomattomuus liikenteessä</strong>
    </p>
  </dcterms:description>
  <finlex:registerNumber>V79/1488</finlex:registerNumber>
  <dcterms:date pvm="19800818">1980-08-18</dcterms:date>
  <finlex:fileCopyNumber>2725</finlex:fileCopyNumber>
  <dcterms:issued pvm="19801021">1980-10-21</dcterms:issued>
  <dcterms:abstract>
    <p>Kysymys TieliikenneA 14a §:n tulkinnasta. -A:n ohjaama linja-auto oli lähtenyt linja-autoille varatulla kaistalla olevalta pysäkiltä liikkeelle ja pysähtynyt heti sen jälkeen punaista valoa näyttävän liikenneopastimen eteen sekä valon vaihduttua vihreäksi ryhtynyt vaihtamaan ajokaistaa. Tällöin linja-auto oli törmännyt sen vasemmanpuoleisella ajokaistalla sanotun opastimen eteen niin ikään pysähtyneenä olleeseen ja jo liikkeelle lähteneeseen henkilöautoon, jolloin molemmat autot olivat vaurioituneet. A tuomittiin rangaistukseen varomattomuudesta liikenteessä.</p>
    <p>Ään</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800104taloa0">ASIAN KÄSITTELY ALEMMISSA OIKEUKSISSA</a>
    <a href="19800104tyloa0">KORKEIN OIKEUS</a>
  </dcterms:tableOfContents>
  <finlex:content id="s19800104t.kko">
    <div>
      <h2 id="19800104taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän sekä M:n ja N:n ajamasta syytteestä ja varattuaan Tampereen kaupungille asianomistajana tilaisuuden tulla jutussa kuulluksi Tampereen RO p. 15/8 1977 oli lausunut selvitetyksi, että A oli 7/5 1977 Tampereella Hämeenkadulla kuljettaessaan Tampereen kaupungin omistamaa linja-autoa vain linja-autoille varatulla ajokaistalla olevalta Koskipuiston linja-autopysäkiltä lähtenyt liikkeelle ja joutunut heti liikkeelle lähdön jälkeen pysähtymään Hämeenkadun ja Hatanpäänvaltatien liikennevaloin ohjatussa risteyksessä kiinteää punaista valoa näyttävän liikenneopastimen eteen sekä liikenneopastimen valon vaihduttua vihreäksi lähtenyt vaihtamaan ajokaistaa, jolloin A:n kuljettama linja-auto oli ajanut yhteen sen vasemmanpuoleisella ajokaistalla samanaikaisesti punaisen valon eteen pysähtyneenä olleen ja vihreän valon syttyessä sitä ennen liikkeelle lähteneen M:n kuljettaman ja N:n omistaman henkilöauton kanssa seurauksin, että linja-auton vasen etukulma ja henkilöauton oikea kylki olivat vaurioituneet. Sen vuoksi ja kun M:n syytteessä tarkoitetussa tilanteessa ei voitu katsoa pysäkkiä lähestyvänä ajoneuvona estäneen linja-autoa pysäkiltä lähtemisessä tai muutoinkaan menetelleen varomattomasti. RO oli tieliikenneasetuksen 19 §:n 2 momentin ja tieliikennelain 2 §:n ja 6 §:n 1 momentin nojalla tuominnut A:n varomattomuudesta liikenteessä 3:een 30 markan päiväsakkoon eli maksamaan sakkoa 90 markkaa.</p>
      <p>Turun HO, jonka tutkittavaksi A oli saattanut jutun, p. 13/9 1979 oli, koska A oli RO:n päätöksessä selostetussa tilaisuudessa ajokaistaa vaihtaessaan laiminlyönyt noudattaa erityistä varovaisuutta, mistä hänen varomattomuudestaan yhteentörmäys on aiheutunut, jättänyt asian RO:n päätöksen lopputuloksen varaan.</p>
      <p>A pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, hänelle oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n päätökseen ja lupahakemukseensa sisällytti muutoksenhakemuksen. Virallinen syyttäjä ja M antoivat heiltä pyydetyt vastaukset. N ei antanut häneltä pyydettyä vastausta.</p>
    </div>
    <div>
      <h2 id="19800104tyloa0">KORKEIN OIKEUS</h2>
      <p>KKO p. myönsi esitetyillä perusteilla muutoksenhakuluvan, tutki jutun ja katsoi, ettei ollut syytä HO:n päätöksen muuttamiseen.</p>
      <div>
        <p>Oikeusneuvos Saarni-Rytkölä, joka oli eri mieltä, lausui: katson, ettei ratkaisulla ole merkitystä tieliikennesääntöjen soveltamisen kannalta, joten hylkään hakemuksen. Äänestyksen tuloksen johdosta velvollisena lausumaan itse asiasta olen samaa mieltä kuin enemmistö.</p>
      </div>
      <div>
        <p>Ratkaisuun osallistuneet: oikeusneuvokset Grönqvist, af Hällström ja Lindholm sekä ylimääräinen oikeusneuvos Mäkinen</p>
      </div>
    </div>
  </finlex:content>
</finlex:document>
