<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800076t</dcterms:identifier>
  <finlex:ecliIdentifier>ECLI:FI:KKO:1980:II76</finlex:ecliIdentifier>
  <dcterms:title>KKO:1980-II-76</dcterms:title>
  <dcterms:description>
    <p>
      <strong>Armahdus</strong>
    </p>
    <p>
      <strong>Ajokortitta ajo</strong>
    </p>
  </dcterms:description>
  <finlex:registerNumber>H80/340</finlex:registerNumber>
  <dcterms:date pvm="19800630">1980-06-30</dcterms:date>
  <finlex:fileCopyNumber>2376</finlex:fileCopyNumber>
  <dcterms:issued pvm="19800704">1980-07-04</dcterms:issued>
  <dcterms:abstract>
    <p>Ajokortitta ajosta tuomitun henkilön anomus, että hänet armosta oikeutettaisiin saamaan ajokortti jo ennen kuin ajokortitta ajosta oli kulunut vähintään vuosi (AjokorttiA 21 1 f k.), jätettiin varteen ottamatta, koska anottu etu ei ollut armahdusteitse myönnettävissä.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800076taloa0">ASIAN KÄSITTELY ALEMMISSA OIKEUKSISSA</a>
    <a href="19800076tyloa0">KORKEIN OIKEUS</a>
  </dcterms:tableOfContents>
  <finlex:content id="s19800076t.kko">
    <div>
      <h2 id="19800076taloa0">ASIAN KÄSITTELY ALEMMISSA OIKEUKSISSA</h2>
      <p>A:n oli Lohjan KO:n 13/2 1980 julistamallaan päätöksellä, tuomitessaan hänet yksin teoin tehdyistä rattijuopumuksesta ja liikennerikkomuksesta sakkorangaistukseen, määrännyt ajokieltoon 30/11 1980 saakka. Tämän jälkeen A oli Raaseporin tuomiokunnan rangaistusmääräystuomarin 28/4 1980 antamalla rangaistusmääräyksellä tuomittu sakkorangaistukseen 28/2 1980 tapahtuneesta ajokortitta ajosta. A oli anonut, että hänet armosta vapautettaisiin hänelle KO:n päätöksellä määrätystä ajokiellosta ja rangaistusmääräyksellä tuomitusta sakosta sekä että hänet oikeutettaisiin mainitun ajokortitta ajon estämättä heti saamaan ajokortti.</p>
    </div>
    <div>
      <h2 id="19800076tyloa0">KORKEIN OIKEUS</h2>
      <p>KKO esitti oikeusministeriön 22/5 1980 päivätyssä kirjeessä pyydetyksi lausunnoksi Tasavallan Presidentille, ettei ollut syytä suostua anomukseen siltä osin kuin se koski A:n vapauttamista hänelle KO:n päätöksellä määrätystä ajokiellosta ja rangaistusmääräyksellä tuomitusta sakkorangaistuksesta. Mitä sitten tuli A:n anomukseen, että hänet ajokortitta ajoon syyllistymisen estämättä oikeutettaisiin saamaan ajokortti heti, niin koska 31/2 1972 annetun ajokorttiasetuksen 21 §:n f kohdan mukaan ajokortin myöntämiseen oikeutetun poliisiviranomaisen harkinnasta riippui, oliko erityisiä syitä myöntää ajokortti ennen kuin vähintään vuosi on kulunut siitä, kun ajokortin hakija on syyllistynyt ajokortitta ajoon, KKO katsoi, että kysymyksessä oleva harkinnanvarainen ajokortin epäämisperuste ei ollut hallitusmuodon 29 §:n 1 momentissa tarkoitettu rangaistus, joka voitaisiin armoa antamalla kumota tai lieventää. Sen vuoksi KKO lausuntonaan esitti, että anomus tältä osalta jätettäisiin varteen ottamatta.</p>
      <div>
        <p>Ratkaisuun osallistuneet: oikeusneuvokset Leivonen, Mälkki, Portin ja af Hällström sekä ylimääräinen oikeusneuvos Mäkinen</p>
      </div>
    </div>
  </finlex:content>
</finlex:document>
