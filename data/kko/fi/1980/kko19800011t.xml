<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800011t</dcterms:identifier>
  <finlex:ecliIdentifier>ECLI:FI:KKO:1980:II11</finlex:ecliIdentifier>
  <dcterms:title>KKO:1980-II-11</dcterms:title>
  <dcterms:description>
    <p>
      <strong>Valtuutus</strong>
    </p>
    <p>
      <strong>Valtuutuksen täydentäminen</strong>
    </p>
    <p>
      <strong>Määräajan palauttaminen</strong>
    </p>
  </dcterms:description>
  <finlex:registerNumber>A79/388</finlex:registerNumber>
  <dcterms:date pvm="19791211">1979-12-11</dcterms:date>
  <finlex:fileCopyNumber>3529</finlex:fileCopyNumber>
  <dcterms:issued pvm="19800130">1980-01-30</dcterms:issued>
  <dcterms:abstract>
    <p>Oy:n asiamiehen A:n ilmoitettua tyytymättömyyttä HO:n tuomioon HO oli varannut A:lle tilaisuuden OK 15 luvun 4 §:n 3 mom:ssa säädetyssä määräajassa täydentää valtuutusta sekä, kun selvitystä valtuutuksesta ei ollut esitetty, jättänyt tyytymättömyyden ilmoituksen hyväksymättä. Kun A:lle, varattaessa tilaisuus valtuutuksen täydentämiseen, ei ollut ilmoitettu, millä tavoin valtuutus oli puutteellinen, Oy:lle palautettiin sen menettämä määräaika tyytymättömyyden ilmoitusta ja muutoksenhakemista varten HO:n tuomioon.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19800011taloa0">ASIAN KÄSITTELY ALEMMISSA OIKEUKSISSA</a>
    <a href="19800011tyloa0">KORKEIN OIKEUS</a>
  </dcterms:tableOfContents>
  <finlex:content id="s19800011t.kko">
    <div>
      <h2 id="19800011taloa0">ASIAN KÄSITTELY ALEMMISSA OIKEUKSISSA</h2>
      <p>Helsingin HO oli 21/3 1979 antanut tuomionsa sopimuksen rikkomisesta johtuvaa korvausta koskevassa asiassa, jossa HO:ssa olivat olleet osakeyhtiö X muutoksenhakijana ja Y vastaajana. Oikeustieteen ylioppilas A oli yhtiön puolesta 30/3 1978 antanut HO:een kirjoituksen, jossa yhtiö oli ilmoittanut tyytymättömyyttä HO:n tuomioon. HO oli 30/4 1979 päättänyt että, koska A ei ollut valtakirjalla eikä muutenkaan osoittanut olevansa oikeutettu käyttämään yhtiön puhevaltaa eikä hän ollut tyytymättömyyden ilmoittamiselle säädetyn määräajan päättymisen jälkeen 7 päivän kuluessa hänelle varatusta tilaisuudesta huolimatta sellaista valtakirjaa esittänyt, kirjoitus ei antanut aihetta toimenpiteisiin HO:n puolelta.</p>
      <p>KKO:een 16/5 1979 saapuneessa kirjoituksessa osakeyhtiö oli lausunut, että kirjallisen tyytymättömyydenilmoituksen jättäessään A oli antanut HO:een myös valtakirjan, jonka olivat allekirjoittaneet yhtiön nimen kirjoittamiseen yksin ja ainoana oikeutetun toimitusjohtaja Janne H:n 28/2 1979 tapahtuneen kuoleman jälkeen jäljelle jääneet kaksi osakkeenomistajaa, hänen leskensä Tilda H ja tyttärensä Ritva R. A:n asiaa nimenomaisesti tiedustellessa oli HO:n kirjaamossa selitetty valtuutuksen olevan kunnossa. Muutamia päiviä myöhemmin oli kirjaaja kuitenkin puhelimitse pyytänyt toimittamaan kaupparekisteriotteen kirjaamoon seuraavana päivänä, kuten sitten oli meneteltykin. Muuta tietoa valtuutuksen puutteellisuudesta tai määräajan pidentämisestä valtuutuksen täydentämistä varten ei yhtiölle tai A:lle ollut annettu. Tämän vuoksi ja kun yhtiöllä oli ollut perusteltua syytä luottaa valtuutuksen pätevyyteen ja yhtiö näin ollen oli omatta syyttään menettänyt puhevaltansa jutussa, yhtiö oli pyytänyt, että sille palautettaisiin sen menettämä määräaika tyytymättömyyden ilmoittamista varten HO:n tuomioon. Hakemuksen johdosta Helsingin HO oli antanut siltä pyydetyn selityksen.</p>
    </div>
    <div>
      <h2 id="19800011tyloa0">KORKEIN OIKEUS</h2>
      <p>KKO p. tutki asian ja katsoi selvitetyksi, että varattaessa osakeyhtiö X:n asiamiehenä toimineelle A:lle tilaisuus valtuutuksen täydentämiseen hänelle ei ollut ilmoitettu, millä tavoin valtuutus oli puutteellinen. Y ei niin ollen tosiasiallisesti ollut voinut käyttää hyväkseen sille oikeudenkäymiskaaren 15 luvun 4 §:n 3 momentin mukaan kuuluvaa oikeutta valtuutusta koskevan selvityksen esittämiseen. Tämän vuoksi KKO harkitsi lailliseksi oikeudenkäymiskaaren 31 luvun 17 §:n nojalla oikeuttaa yhtiön puhevallan menettämisen uhalla viimeistään perjantaina 15/2 1980 ennen viraston aukioloajan päättymistä ilmoittamaan tyytymättömyyttä puheena olevaan Helsingin HO:n 21/3 1979 antamaan tuomioon, jolloin yhtiön oli samalla toimitettava HO:een tämä KKO:n päätös, sekä määrätä, että yhtiön oli niin ikään puhevallan menettämisen uhalla viimeistään perjantaina 28/3 1980 ennen viraston aukioloajan päättymistä laillisessa järjestyksessä toimitettava KKO:n kirjaajankonttoriin lupahakemuksensa siihen liittyvine tai sisällytettyine muutoksenhakemuksineen sekä Helsingin HO:n kysymyksessä oleva tuomio ja todistus tyytymättömyyden ilmoittamisesta, kaksi viimeksi mainittua joko alkuperäisin tai virallisesti oikeaksi todistettuina jäljennöksinä, sekä todistus siitä, että oikeaksi todistettu jäljennös KKO:n päätöksestä oli vähintään viikkoa ennen muutoksenhakemiselle nyt asetetun määräajan päättymistä toimitettu Y:lle. Jos Y halusi KKO:ssa käyttää vastaajanpuhevaltaa, hänen tuli ottaa KKO:sta kaksoiskappale muutoksenhakemuksesta ja viimeistään 14. päivänä viimeksi mainitun määräpäivän jälkeen, sanottua päivää siihen lukematta, ennen viraston aukioloajan päättymistä toimittaa vastauksensa mainittuun kirjaajankonttoriin. Muutoin oli asianosaisten noudatettava HO:n antamaa muutoksenhakuosoitusta. Yhtiölle palautettiin tämän päätöksen mukana sen KKO:een toimittama HO:n tuomio.</p>
      <div>
        <p>Ratkaisuun osallistuneet: oikeusneuvokset Salervo, Portin ja af Hällström sekä ylimääräiset oikeusneuvokset Ketola ja Mäkinen</p>
      </div>
    </div>
  </finlex:content>
</finlex:document>
