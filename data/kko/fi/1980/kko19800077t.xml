<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800077t</dcterms:identifier>
  <finlex:ecliIdentifier>ECLI:FI:KKO:1980:II77</finlex:ecliIdentifier>
  <dcterms:title>KKO:1980-II-77</dcterms:title>
  <dcterms:description>
    <p>
      <strong>Työsopimuslaki</strong>
    </p>
    <p>
      <strong>Sairausajan palkka</strong>
    </p>
    <p>
      <strong>Tuomioistuimen toimivalta</strong>
    </p>
  </dcterms:description>
  <finlex:registerNumber>V78/208</finlex:registerNumber>
  <dcterms:date pvm="19800402">1980-04-02</dcterms:date>
  <finlex:fileCopyNumber>1264</finlex:fileCopyNumber>
  <dcterms:issued pvm="19800702">1980-07-02</dcterms:issued>
  <dcterms:abstract>
    <p>TSL 28 §:n 2 mom:n mukaan työntekijälle saman pykälän 1 mom:ssa säädettyä oikeutta sairausajan palkkaan voidaan työehtosopimuksella rajoittaa. Työnantajaa ja työntekijää sitovalla työehtosopimuksella oli viimeksi mainitun lainsäännöksen sijasta määrätty työntekijän oikeudesta sairausajan palkkaan. Työntekijän KO:ssa ajama kanne sairausajan palkasta jätettiin työehtosopimuksen tulkintaa koskevana, työtuomioistuimen toimivaltaan kuuluvana asiana tutkimatta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800077taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800077t.kko">
    <div>
      <h2 id="19800077taloa0">ASIAN KÄSITTELY ALEMMISSA OIKEUKSISSA</h2>
      <p>A oli osakeyhtiö B:lle 9/1 1976 tiedoksi toimituttamansa haasteen nojalla Imatran KO:ssa kanteenaan lausunut, että hän toimiessaan yhtiön tehtaalla työnjohtajana oli ollut lääkärin määräyksestä sairaslomalla 12/5 ja 14/5 1975 välisen ajan. Tehtaalla oli ollut teknisten toimihenkilöiden lakko 12/5 1975, jolta päivältä yhtiö oli vähentänyt sitä vastaavan palkan. Kun yhtiö ei kehotuksista huolimatta ollut suorittanut A:lle työsopimuslain 28 §:n 1 momentissa tarkoitettua sairausajan palkkaa mainitulta päivältä, A oli vaatinut, että yhtiö velvoitettaisiin suorittamaan hänelle sanottuna yhden päivän sairausajan palkkana 143,36 markkaa kuuden prosentin korkoineen erääntymispäivästä 15/6 1975 lukien.</p>
      <p>Osakeyhtiö oli ennen pääasiaan vastaamistaan väittänyt että, koska yhtiötä ja A:ta sitovassa työehtosopimuslain mukaisessa valtakunnallisessa työehtosopimuksessa määriteltiin milloin ja miten sairausajan palkka oli suoritettava ja kun sairausajan palkkaa koskevat työsuhteen ehdot siten oli erotettu työehtosopimuksella työsopimuslain piiristä, kanne oli työehtosopimuksen sisällystä ja sen tietyn sopimuskohdan tulkintaa koskevana ja näin työtuomioistuimen toimivaltaan kuuluvana asiana jätettävä tutkimatta.</p>
      <p>Kuultuaan A:ta sanotusta väitteestä KO väitepäätöksellä oli, koska Suomen Työnantajain Keskusliiton ja Suomen Teknisten Toimihenkilöjärjestöjen Keskusliiton 22/4 1974 ja 31/5 1976 väliseksi ajaksi tehty kyseiseen työsuhteeseen sovellettava työehtosopimus ei sisältänyt tähän tapaukseen sovellettavia määräyksiä, joiden tulkinnasta nyt olisi kysymys, hylännyt väitteen. Yhtiön ilmoitettua, että A, jos hän olisi ollut po. päivänä terve, olisi osallistunut lakkoon, sekä kiistettyä kanteen KO p. 22/3 1976 itse asiassa oli lausunut selvitetyksi, että Suomen Teknisten Liittoon kuuluva A oli ollut poissa työstään 12/5 - 14/5 1975 välisenä aikana, jolloin hän esittämänsä lääkärintodistuksen mukaan oli ollut työkyvytön sairauden takia, ja että ko. tehtaalla oli ollut teknisten toimihenkilöiden lakko 12/5 1975, jolta päivältä yhtiö oli jättänyt suorittamatta A:lle palkan. Sen vuoksi ja kun ensisijaisena syynä A:n poissaoloon työstä mainittuna lakkopäivänä oli katsottava olleen hänen sairautensa eikä poissaoloa niin ollen oltu voitu pitää luvattomana eikä ollut väitettykään, ettei A jonkin muun syyn takia olisi ollut oikeutettu saamaan palkkaa kyseiseltä päivältä, ja kun yhtiön niin ollen, ottaen huomioon työsopimuslain 28 §:n säännöksen sekä sen, ettei Suomen Työantajain Keskusliiton ja Suomen Teknisten Toimihenkilöjärjestöjen Keskusliiton 22/4 1974 tekemä runkosopimus sisältänyt tässä kohdin rajoittavia määräyksiä, olisi pitänyt suorittaa A:lle sanotun päivän palkka, KO oli velvoittanut yhtiön suorittamaan A:lle vaaditut 143 markkaa 36 penniä 6 prosentin korkoineen 15/6 1975 lukien sekä korvaamaan A:n oikeudenkäyntikulut 1 700 markalla.</p>
      <p>Itä-Suomen HO, jossa osakeyhtiö oli hakenut muutosta KO:n päätöksiin, p. 29/12 1977 oli käsitellyt jutun; ja koska asianosaisten kesken oli erimielisyyttä siitä, oliko A:n ja yhtiön väliseen työsuhteeseen sovellettava työsopimuslain, joka sekään ei sisältänyt nimenomaista tähän tapaukseen soveltuvaa määräystä, vai edellä mainitun runkosopimuksen sairausajan palkkaa koskevia määräyksiä, niin ja kun kanteessa siis oli kysymys työehtosopimuksen oikeasta sisällyksestä ja siitä, oliko yhtiön menettely ko. asiassa ollut työehtosopimuksen vastainen, eikö KO:n niin ollen olisi työtuomioistuimesta 31/7 1974 annetun lain 1 §:n 1 momentin 1 ja 2 kohdan määräysten vastaisesti pitänyt ottaa kannetta tutkittavakseen, HO, poistaen KO:n päätöksessä A:n kanteesta annetut lausunnot, oli jättänyt kanteen tutkittavaksi ottamatta.</p>
      <p>A pyysi oikeudenkäymiskaaren 30 luvun 3 §:n 2 kohdan nojalla, sellaisena kuin tuo lainkohta oli 14/6 1958 annetussa laissa, lupaa hakea muutosta HO:n päätökseen, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi. Anomukseensa hän sisällytti muutoksenhakemuksen. Osakeyhtiö B vastasi hakemukseen.</p>
    </div>
    <div>
      <h2 id=""/>
      <p>KKO p. ottaen huomioon osakeyhtiön A:n hakemukseen antaman vastauksen niin kuin yhtiöltä olisi oikeudenkäymiskaaren 30 luvun 13 §:n 3 momentin nojalla, sellaisena kuin tämä lainkohta oli 13/3 1964 annetussa laissa, vaadittu vastaus ja myöntäen esitetystä syystä muutoksenhakuluvan, tutki jutun. Työsopimuslain 28 §:n 2 momentin mukaan työntekijälle saman pykälän 1 momentissa säädettyä oikeutta sairausajan palkkaan voitiin työehtosopimuksella rajoittaa. A:ta ja yhtiötä 7/6 1946 annetun työehtosopimuslain 4 §:n 1 momentin mukaan sitovalla, HO:n päätöksessä mainitulla työehtosopimuksella oli työsopimuslain 28 §:n 1 momentin säännöksen sijasta määrätty työntekijän oikeudesta sairausajan palkkaan. Koska juttu siten työehtosopimuksen tulkintaa koskevana asiana työtuomioistuimesta annetun lain 1 §:n 1 momentin 1 kohdan mukaan kuului työtuomioistuimen toimivaltaan, KKO katsoi, ettei ollut syytä muuttaa HO:n päätöksen lopputulosta. Yhtiö sai kuitenkin pitää vahinkonaan sillä vastauksen antamisesta KKO:ssa olleet kulut.</p>
      <div>
        <p>Ratkaisuun osallistuneet: oikeusneuvokset Jalanko, Portin ja Nikkarinen sekä ylimääräiset oikeusneuvokset Setälä ja Winqvist</p>
      </div>
    </div>
  </finlex:content>
</finlex:document>
