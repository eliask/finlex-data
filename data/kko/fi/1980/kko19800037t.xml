<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800037t</dcterms:identifier>
  <finlex:ecliIdentifier>ECLI:FI:KKO:1980:II37</finlex:ecliIdentifier>
  <dcterms:title>KKO:1980-II-37</dcterms:title>
  <dcterms:description>
    <p>
      <strong>Tietoimitus</strong>
    </p>
    <p>
      <strong>Hallintoriita-asia</strong>
    </p>
  </dcterms:description>
  <finlex:registerNumber>155 MD 1976</finlex:registerNumber>
  <dcterms:date pvm="19790827">1979-08-27</dcterms:date>
  <finlex:fileCopyNumber>2211</finlex:fileCopyNumber>
  <dcterms:issued pvm="19800429">1980-04-29</dcterms:issued>
  <dcterms:abstract>
    <p>Kysymystä kunnan velvollisuudesta yleisistä teistä annetun lain 95 §:n nojalla antamansa sitoumuksen perusteella suorittaa valtiolle korvausta maantien parantamisesta aiheutuneista kustannuksista ei voitu käsitellä tietoimituksessa, koska se hallintoriita-asiana oli ratkaistava hallinnollisessa lainkäyttöjärjestyksessä.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19800037taloa0">ASIAN KÄSITTELY ALEMMISSA OIKEUKSISSA</a>
    <a href="19800037tyloa0">KORKEIN OIKEUS</a>
  </dcterms:tableOfContents>
  <finlex:content id="s19800037t.kko">
    <div>
      <h2 id="19800037taloa0">ASIAN KÄSITTELY ALEMMISSA OIKEUKSISSA</h2>
      <p>Ilmajoen - Koskenkorvan maantien parantamisen johdosta Ilmajoen kunnan Kirkonkylässä suoritetussa, 27/11 1975 lopetetuksi julistetussa tietoimituksessa toimitusmiehet olivat, velvoittaessaan valtion tienpitäjänä suorittamaan sanotun kylän rakennuskaava-alueella sijaitsevan X:n tilan entisille omistajille A:lle ja B:lle korvaukseksi, paitsi muusta, haitasta, joka tiestä aiheutui tontin ja sillä olevien rakennusten käytölle ja kunnossapitämiselle, 10 000 markkaa korkoineen, määränneet, että tienpitäjällä kuitenkin oli tiesuunnitelman vahvistamistoimenpiteiden yhteydessä Ilmajoen kunnan 8/3 1971 antaman sitoumuksen perusteella oikeus velkoa kunnalta 2 010 markkaa, koska kunta ei ollut sitoutunut maksamaan tien ennen haltuunottoa tapahtuneesta leviämisestä määrättyjä korvauksia eikä myöskään rakennuksen ja tontin käytölle aiheutuneesta haitasta määrättyä korvausta katsottu kuuluvan sitoumuksen piiriin.</p>
      <p>Tyytymättömänä toimitusmiesten päätökseen tie- ja vesirakennushallitus oli hakenut siihen muutosta Vaasan MO:ssa, vaatien ko. tilalle määrätyn 10 000 markan suuruisen haitankorvauksen määräämistä kunnan suoritettavaksi edellä mainitun sitoumuksen mukaisesti.</p>
      <p>Kuultuaan A:ta ja B:tä sekä toimitusinsinöörin annettua asiassa lausunnon MO p. 13/4 1976 oli katsonut selvityksi, että Ilmajoen kunnanvaltuusto oli 8/3 1971 pidetyssä kokouksessaan sitoutunut suorittamaan maanomistajille tiehankkeen aiheuttamat korvaukset, ja sen vuoksi määrännyt, että ko. tilan entisille omistajille A:lle ja B:lle kiinteistölle aiheutetusta haitasta tuomittu korvaus 10 000 markkaa oli luettava siihen määrään, joka valtiolla oli oikeus tehdyn sitoumuksen perusteella velkoa Ilmajoen kunnalta.</p>
      <p>Ilmajoen kunta haki muutosta MO:n päätökseen. Hakemuksen johdosta toimitusinsinööri ja maanmittaushallitus antoivat kumpikin lausunnon.</p>
    </div>
    <div>
      <h2 id="19800037tyloa0">KORKEIN OIKEUS</h2>
      <p>KKO p. käsitteli jutun. Ilmajoen kunta oli MO:n mainitsemin tavoin sitoutunut korvaamaan valtiolle eräitä tiehankkeen johdosta suoritettavia korvauksia. Sitoumuksella kunta oli yleisistä teistä annetun lain 95 §:n mukaisesti ottanut vastatakseen kustannuksista, jotka tielain 10 luvun mukaan olisivat olleet valtion vastattavia. Tuollaista sitoumusta koskeva riita oli, kuten sanotun 10 luvun säännöksistä johtuvat erimielisyydet yleensä, ratkaistava hallinnollisessa lainkäyttöjärjestyksessä. Sen vuoksi ja kun toimitusmiehet ja MO niin ollen eivät olisi saaneet ottaa tutkittavakseen, oliko kunta tämän sitoumuksen nojalla velvollinen korvaamaan valtiolle MO:n päätöksessä mainitun haittakorvauksen 10 000 markkaa, KKO harkitsi oikeaksi kumota ja poistaa toimitusmiesten ja MO:n päätökset tämän korvauserän osalta.</p>
      <div>
        <p>Ratkaisuun osallistuneet: oikeusneuvokset Ailio, Portin, Mörä, Hiltunen ja af Hällström</p>
      </div>
    </div>
  </finlex:content>
</finlex:document>
