<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800022t</dcterms:identifier>
  <finlex:ecliIdentifier>ECLI:FI:KKO:1980:II22</finlex:ecliIdentifier>
  <dcterms:title>KKO:1980-II-22</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
  </dcterms:description>
  <finlex:registerNumber>V78/894</finlex:registerNumber>
  <dcterms:date pvm="19790613">1979-06-13</dcterms:date>
  <finlex:fileCopyNumber>1735</finlex:fileCopyNumber>
  <dcterms:issued pvm="19800304">1980-03-04</dcterms:issued>
  <dcterms:abstract>
    <p>Isyyden vahvistamista ja sen yhteydessä vaadittua elatusapua koskevassa jutussa alaikäisen kantajan puolesta tehty maksutonta oikeudenkäyntiä koskenut pyyntö hylättiin, koska kantajan äiti oli elatusvastuunsa perusteella velvollinen kantajan puolesta suorittamaan oikeudenkäynnin vaatimat menot siltä osin kuin ne kuuluivat kantajan maksettaviksi ja kantajan äidin oli katsottava siihen vaikeuksitta kykenevän.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800022taloa0">ASIAN KÄSITTELY ALEMMISSA OIKEUKSISSA</a>
    <a href="19800022tyloa0">KORKEIN OIKEUS</a>
  </dcterms:tableOfContents>
  <finlex:content id="s19800022t.kko">
    <div>
      <h2 id="19800022taloa0">ASIAN KÄSITTELY ALEMMISSA OIKEUKSISSA</h2>
      <p>Tuula A oli Helsingin RO:ssa käsiteltäessä hänen alaikäisen tyttärensä Pauliina A:n holhoojana Paavo B:tä vastaan vireillepanemaansa isyyden vahvistamista ynnä muuta koskevaa juttua, annettuaan oikeuteen omasta ja Pauliina A:n varallisuusoloista ja elatusvelvollisuudesta asianmukaisesti oikeaksi todistetun vakuutuksen, pyytänyt, että Pauliina A:lle myönnettäisiin jutussa maksuton oikeudenkäynti. RO p. 7/3 1978 oli, koska Tuula A:n, jolla jutussa oli valvottavana omia etuja, oli, huomioon ottaen hänen tulonsa ja varansa sekä elatusvelvollisuutensa ja muut hänen taloudelliseen asemaansa vaikuttavat seikat, katsottava vaikeuksitta kykenevän suorittamaan oikeudenkäynnin vaatimat menot, hylännyt pyynnön.</p>
      <p>Helsingin HO, jonka tutkittavaksi Tuula A mainittua holhoojantoimessaan oli saattanut asian, p. 1/6 1978 oli jättänyt asian RO:n päätöksen varaan.</p>
      <p>Tuula A tyttärensä Pauliina A:n holhoojana pyysi että, koska lain soveltamisen kannalta muissa samanlaisissa tapauksissa oli tärkeätä saattaa asia KKO:n tutkittavaksi, hänelle oikeudenkäymiskaaren 30 luvun 2 §:n 2 kohdan nojalla myönnettäisiin lupa hakea muutosta HO:n päätökseen, ja lupahakemukseensa sisällytti muutoksenhakemuksen. Virallinen syyttäjä antoi häneltä vaaditun vastauksen. KKO:een hankitun selvityksen mukaan RO oli ratkaissut HO:n päätöksessä tarkoitetun, isyyden vahvistamista ja sen yhteydessä vaadittua elatusapua koskevan jutun 1/8 1978 julistamallaan lainvoiman saaneella päätöksellä.</p>
    </div>
    <div>
      <h2 id="19800022tyloa0">KORKEIN OIKEUS</h2>
      <p>KKO p. myönsi esitetystä syystä muutoksenhakuluvan, tutki asian ja havaitsi asiakirjoista, ettei Pauliina A:lla itsellään ollut juttua vireille pantaessa ollut mitään tuloja eikä varoja. Koska maksuttomasta oikeudenkäynnistä 2/2 1972 annetun lain 1 §:n mukaan maksuttoman oikeudenkäynnin myöntämisen edellytyksiä harkittaessa oli otettava huomioon myös muut maksutonta oikeudenkäyntiä pyytäneen taloudelliseen asemaan vaikuttavat seikat ja kun tällaisena seikkana oli pidettävä sitä, että Tuula A Pauliina A:han kohdistuvan elatusvastuunsa perusteella oli ollut velvollinen hänen puolestaan suorittamaan kysymyksessä olevan, isyyden vahvistamista ja sen yhteydessä vaadittua elatusapua koskeneen asian käsittelyn vaatimat menot siltä osin kuin ne olivat kuuluneet Pauliina A:n maksettavaksi ja Tuula A:n oli, ottaen huomioon hänen tulonsa ja varansa sekä elatusvelvollisuutensa ja muut taloudelliseen asemaansa vaikuttavat seikat, katsottava vaikeuksitta kyenneen nuo menot suorittamaan, KKO mainitun lainkohdan ja lapsen elatuksesta 5/9 1975 annetun lain 1 ja 3 §:n nojalla katsoi, ettei ollut esitetty syytä HO:n päätöksen lopputuloksen muuttamiseen.</p>
      <div>
        <p>Ratkaisuun osallistuneet: oikeusneuvokset Ailio, Hämäläinen, Lehtonen ja af Hällström sekä ylimääräinen oikeusneuvos Rosokivi</p>
      </div>
    </div>
  </finlex:content>
</finlex:document>
