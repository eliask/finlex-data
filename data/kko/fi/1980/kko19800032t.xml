<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800032t</dcterms:identifier>
  <finlex:ecliIdentifier>ECLI:FI:KKO:1980:II32</finlex:ecliIdentifier>
  <dcterms:title>KKO:1980-II-32</dcterms:title>
  <dcterms:description>
    <p>
      <strong>Asianomistaja</strong>
    </p>
    <p>
      <strong>Syyte</strong>
    </p>
    <p>
      <strong>Asianomistajan rangaistusvaatimus</strong>
    </p>
    <p>
      <strong>Syytteen sikseen jättäminen</strong>
    </p>
  </dcterms:description>
  <finlex:registerNumber>330/165 VD 1976</finlex:registerNumber>
  <dcterms:date pvm="19790517">1979-05-17</dcterms:date>
  <finlex:fileCopyNumber>1472</finlex:fileCopyNumber>
  <dcterms:issued pvm="19800415">1980-04-15</dcterms:issued>
  <dcterms:abstract>
    <p>HO:n tuomittua asianomistajan vaatimuksesta syytetyn rangaistukseen ja velvoitettua hänet suorittamaan vahingonkorvausta, asianomistaja oli hakenut muutosta HO:n päätökseen, mutta sittemmin luopunut kaikista jutussa esittämistään vaatimuksista. Koskei asianomistaja enää oikeudenkäynnin tässä vaiheessa voinut jättää nostamaansa syytettä sikseen, HO:n päätös jäi pysyväksi tuomitun rangaistuksen osalta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800032taloa0">MÅLETS HANDLÄGGNING I DE LÄGRE INSTANSERNA</a>
    <a href="19800032tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19800032t.kko">
    <div>
      <h2 id="19800032taloa0">MÅLETS HANDLÄGGNING I DE LÄGRE INSTANSERNA</h2>
      <p>A hade vid Dragsfjärds HR anfört, att då han 27/4 1973 med sin traktor harvat på en åker, belägen på A samt B, C och D tillhöriga lägenheten X i Dragsfjärds kommun, hade D kommit och förbjudit honom att bebruka åkern. Sedan A vägrat åtlyda uppmaningen och D avlägsnat sig, hade B och C anlänt till platsen och uppsåtligen förorsakat A svår kroppsskada genom att upprepade gånger med kättingar, som de medfört, slå honom så att han varit arbetsoförmögen i 3 veckor, varjämte traktorn skadats. Därför och då brottet förövats på ett sätt som ådagalagt särskild råhet och misshandeln även annars varit att anse såsom grov, hade A yrkat, att B och C måtte dömas till straff för grov misshandel och D, som uppviglat B och C till brottet, till straff för anstiftan till grov misshandel samt att de alla måtte åläggas att solidariskt till A utgiva i ersättning för 3 veckors frångången arbetsförtjänst 1 000 mark, för frångången vinst på grund av att A genom sagda förfarande förhindrats att nyttja ifrågavarande åker 2 000 mark, för sveda och värk 7 000 mark och för skadorna på traktorn 1 000 mark, samtliga belopp med laga ränta.</p>
      <p>Hörda över A:s yrkanden hade B, C och D bestridit dem och yrkat att A måtte dömas till straff för att han olovligen bebrukat åkern, vilken av B:s, C:s och D:s mor F arrenderats till D, och för att han satt sig till motvärn mot B och C, då dessa som markägare och i egenskap av D:s husfolk försökt hindra hans förehavanden. Ytterligare hade C anfört, att A vid ifrågavarande tillfälle uppsåtligen förorsakat honom kroppsskada genom att slå honom med en kätting på olika delar av kroppen samt, sedan kättingen fråntagits A, försökt förorsaka C kroppsskada genom att slå efter honom med en hammare och ett batongliknande föremål. Då misshandeln, som lett till att C varit arbetsoförmögen i 3 veckor, varit att anse såsom grov, hade C yrkat, att A måtte dömas till straff för grov misshandel och åläggas att till C utgiva i ersättning för 3 veckors frångången arbetsförtjänst 1 200 mark samt för sveda och värk 5 000 mark.</p>
      <p>Sedan A hörts över de mot honom riktade yrkandena hade HR, där straffyrkande framställts även av allmänne åklagaren, i u. 14/2 1974 förklarat utrett, att A vid sagda tillfälle utfört harvnings arbeten på en åker tillhörig lägenheten X, till vilken lägenhet han var samägare, enär han vid ett efter hans far G 8/7 1971 förrättat laga kraft vunnet arvskifte tillskiftats 1/9 del "utan några som helst inskränkningar". På åkern hade A råkat i ordväxling med D. Sedan denne avlägsnat sig hade B och C kommit till åkern, varefter enligt i målet avhörda vittnens utsaga A, B och C samtliga viftat och slagit med armarna. Efteråt hade konstaterats, att A och C ådragit sig kroppsskador, vilka icke varit svåra. Mot A:s, B:s och C:s bestridande hade HR likväl funnit, att utredning icke förebragts om vem av dem som förorsakat den andre kroppsskada eller om att A i egenskap av samägare till lägenheten X skulle ha olovligen bebrukat åkern, varför HR förkastat samtliga åtal och ersättningsanspråk.</p>
      <p>Åbo HovR, under vars prövning A samt B, C och D dragit målet, u. 28/1 1976 hade funnit utrett, att B och C vid sagda tillfälle uppsåtligen förorsakat A kroppsskada genom att gemensamt upprepade gånger slå honom med kätting på olika delar av kroppen och att A vid samma tillfälle uppsåtligen tillfogat C kroppsskada genom att slå honom med en hammare eller batong på vänstra underarmen. Därför hade HovR, med ändring av HR:s utslag samt med förkastande av åtalen och yrkandena i övrigt såsom ostyrkta, med stöd av 21 kap. 5 § strafflagen dömt A, B och C envar för misshandel, B och C vardera till 30 dagsböter motsvarande, efter uppskattning av dagsboten till 15 mark, 450 marks böter och A till 15 dagsböter motsvarande, efter uppskattning av dagsboten till 12 mark, 180 marks böter samt ålagt dem att utgiva i ersättning för sveda och värk, B och C solidariskt till A 300 mark och A till C 100 mark.</p>
      <p>A och C anhöll med stöd av 30 kap. 3 § 1 punkten rättegångsbalken om tillstånd att söka ändring i HovR:s utslag och ingav i detta syfte till HD var sin skrift, som jämväl innefattade deras ändringsansökningar. I ändringsansökningarna yrkade A och C, att de mot dem framställda straff- och ersättningsyrkandena måtte förkastas. A yrkade vidare, att C och B måtte dömas till straff för grov misshandel och D för anstiftan till grov misshandel samt att de måtte åläggas att åt A utgiva skadestånd. C yrkade ytterligare, att A måtte dömas till straff för grov misshandel och åläggas att utgiva skadestånd. I en 11/9 1978 till HD inkommen gemensam skrivelse förklarade sig A, B och C avstå från samtliga de straff- och ersättningsyrkanden som de framställt i målet.</p>
    </div>
    <div>
      <h2 id="19800032tyloa0">HÖGSTA DOMSTOLEN</h2>
      <p>HD u. handlade ansökningarna om fullföljdstillstånd; och enär A och C återkallat sina ansökningar till den del de gällde yrkandena gentemot motparterna, upptog HD icke till prövning vad de i sagda avseenden anfört för vinnande av ändring i HovR:s utslag. Vad ändringsansökningarna i övrigt beträffade fann HD att, då nära samband förelåg mellan å ena sidan de gärningar, för vilka A och C i HD yrkat, den förre B:s, C:s och D:s fällande till straff och C A:s fällande till straff, och å den andra de gärningar, för vilka A och C fällts till straff i HovR, A och C även till dessa delar kunde beviljas fullföljdstillstånd på sådana grunder, som avsågs i 30 kap. 3 § 1 punkten rättegångsbalken, och undanröjde därför HovR:s häremot stridande meddelande. Vid prövning av tillståndsansökningarna tog HD, med beviljande av fullföljdstillstånd, målet i övervägande; och då A och C, efter de HovR på yrkande av A dömt C och B till straff samt på yrkande av C jämväl dömt A till straff, icke längre kunde nedlägga de av dem väckta åtalen med den verkan, att de av HovR dömda straffen borde upphävas, fann HD skäl icke ha anförts till annan ändring av HovR:s utslag än att A, C och B i enlighet med de två förstnämndas samtycke befriades, A från skyldighet att utgiva ersättning till C samt C och B från skyldighet att utgiva ersättning till A. I fråga om de ådömda straffen skulle HovR:s utslag alltså stå fast.</p>
      <div>
        <p>I avgörandet deltog presidenten Olsson, justitieråden Grönqvist och af Hällström samt extraordinarie justitieråden Surakka och Rosokivi</p>
      </div>
    </div>
  </finlex:content>
</finlex:document>
