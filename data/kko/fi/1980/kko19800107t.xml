<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800107t</dcterms:identifier>
  <finlex:ecliIdentifier>ECLI:FI:KKO:1980:II107</finlex:ecliIdentifier>
  <dcterms:title>KKO:1980-II-107</dcterms:title>
  <dcterms:description>
    <p>
      <strong>Tuomion perusteleminen</strong>
    </p>
    <p>
      <strong>Jutun palauttaminen</strong>
    </p>
    <p>
      <strong>Palauttaminen menettelyvirheen vuoksi</strong>
    </p>
  </dcterms:description>
  <finlex:registerNumber>S80/584</finlex:registerNumber>
  <dcterms:date pvm="19800811">1980-08-11</dcterms:date>
  <finlex:fileCopyNumber>2678</finlex:fileCopyNumber>
  <dcterms:issued pvm="19801023">1980-10-23</dcterms:issued>
  <dcterms:abstract>
    <p>Alempien oikeuksien hyväksyttyä velkomuskanteen selostamatta maksettavaksi tuomittujen määrien maksuperustetta sekä ilmoittamatta, millä perusteella ratkaisuun vastoin vastaajan kiistämistä oli päädytty, juttu palautettiin alioikeuteen.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19800107taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19800107t.kko">
    <div>
      <h2 id="19800107taloa0">ASIAN KÄSITTELY ALEMMISSA OIKEUKSISSA</h2>
      <p>Osakeyhtiö A:n B:tä vastaan ajamasta kanteesta Lappeenrannan RO p. 31/8 1978 oli lausunut: "RO on tutkinut tämän jutun ja katsoo kanteen tulleen selvitetyksi, minkä vuoksi RO harkitsee oikeaksi, hyläten puolin ja toisin esitetyt vaatimukset enemmälti, velvoittaa vastaaja B:n heti, asianmukaisen maksutodistuksen saadessaan, maksamaan kantajalle A Oy:lle vaaditut neljätuhattasataseitsemänkymmentäkuusi (4 176) markkaa 40 penniä viiden (5) prosentin korkoineen 14/11 1977 alkaen, täyden maksun tapahtumiseen saakka, sekä korvaamaan kantajan oikeudenkäyntikulut kahdeksallasadalla (800) markalla."</p>
      <p>Kouvolan HO, jonka tutkittavaksi B oli saattanut jutun, t. 27/2 1980 oli lausunut: "HO on tutkinut jutun ja katsoo, ettei ole syytä muuttaa RO:n päätöstä. B velvoitetaan suorittamaan A Oy:lle korvaukseksi sillä HO:ssa olleista kuluista kolmesataa markkaa."</p>
      <p>B, pyytäen oikeudenkäymiskaaren 30 luvun 2 §:n 1 momentin mukaisesti valituslupaa saman luvun 3 §:n 1 momentin nojalla, haki muutosta HO:n tuomioon. KKO myönsi 4/6 1980 B:lle valitusluvan. A Oy antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. käsitteli jutun ja havaitsi, että B oli alemmissa oikeuksissa esittänyt kannetta vastaan useita yksityiskohtaisia vastaväitteitä ja samalla ilmoittanut ne seikat, joihin hän väitteensä perusti. Alempien oikeuksien olisi tullut hyväksyessään kanteen oikeudenkäymiskaaren 24 luvun 3 §:n 1 momentin mukaisesti ilmoittaa selvästi ne pääsyyt, joihin päätös perustui, ja tällöin maksettavaksi tuomittujen määrien maksuperusteen selostamisen lisäksi, huomioon ottaen myös B:n esittämien vastaväitteiden sisältö, antaa lausunto siitä, millä perusteella kanne oli katsottu näytetyksi. Kun näin ei ollut tapahtunut, KKO tämän asian käsittelyssä tapahtuneen menettelyvirheen vuoksi harkitsi oikeaksi, kumoten HO:n tuomion ja RO:n päätöksen, palauttaa jutun Lappeenrannan RO:een, jonka tuli ilmoituksetta ottaa se uudelleen käsiteltäväkseen ja huomioon ottaen palauttamisen syy siinä laillisesti menetellä.</p>
      <div>
        <p>Ratkaisuun osallistuneet: oikeusneuvokset Leivonen, Ådahl ja Nikkarinen sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
