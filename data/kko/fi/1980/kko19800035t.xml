<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19800035t</dcterms:identifier>
  <finlex:ecliIdentifier>ECLI:FI:KKO:1980:II35</finlex:ecliIdentifier>
  <dcterms:title>KKO:1980-II-35</dcterms:title>
  <dcterms:description>
    <p>
      <strong>Purku</strong>
    </p>
    <p>
      <strong>Yksityistielaki</strong>
    </p>
  </dcterms:description>
  <finlex:registerNumber>27 MD 1976</finlex:registerNumber>
  <dcterms:date pvm="19790912">1979-09-12</dcterms:date>
  <finlex:fileCopyNumber>2416</finlex:fileCopyNumber>
  <dcterms:issued pvm="19800423">1980-04-23</dcterms:issued>
  <dcterms:abstract>
    <p>Tielautakunnan toimitusta koskeneessa MJO:n lainvoimaisessa päätöksessä oli YksitTieL 17 §:n 2 mom. nojalla katsottu olevan erittäin painavia syitä siihen, että yksityistien tiealueen ulkopuolella kasvava vaahtera oli poistettava. Myöhemmin suoritetussa tietoimituksessa osa tiestä oli siirretty toiseen paikkaan, jolloin tarvetta puun kaatamiseen ei enää ollut. Koska yksityistie oli siirretty toiseen paikkaan vasta purettavaksi haetun MJO:n päätöksen julistamisen jälkeen aloitetussa tietoimituksessa ja kun maanomistaja saattoi YksitTieL 52 §:n 1 mom. 1 kohdan ja 103 §:n säännökset huomioon ottaen, MJO:n päätöksen jälkeen vaahteran osalta olennaisesti muuttuneiden olosuhteiden perusteella panna vireille toimituksen vaahteran poistamista koskevan määräyksen kumoamiseksi. MJO:n päätöksen ja kysymykseen tulevalta osalta tielautakunnan toimituksen purkamista koskeva anomus hylättiin.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19800035taloa0">ASIAN KÄSITTELY ALEMMISSA OIKEUKSISSA</a>
    <a href="19800035tyloa0">KORKEIN OIKEUS</a>
  </dcterms:tableOfContents>
  <finlex:content id="s19800035t.kko">
    <div>
      <h2 id="19800035taloa0">ASIAN KÄSITTELY ALEMMISSA OIKEUKSISSA</h2>
      <p>Pyhänmaan kunnan tielautakunta oli 19/6 1969 pitämässään Pitkäluodon kylässä sijaitsevaa Ihamon yksityistietä koskevassa toimituksessa määrännyt A:n poistamaan hänen Pitkäluodon kylässä omistamallaan X:n tilalla sanottuun yksityistiehen kuuluvalla alueella kasvavaksi katsotun vaahteran. Turun MJO, jonka tutkittavaksi A oli valittamalla saattanut asian, oli 10/4 1970 julistamassaan lainvoiman saaneessa päätöksessä katsonut olevan erittäin painavia syitä siihen, että vaahtera, joka kasvoi Ihamon yksityistien tiealueen ulkopuolella sanotun tilan tonttialueeksi katsottavalla alueella, oli, ottaen huomioon tien kapeuden ja kysymyksessä olevalla paikalla tiessä olevan jyrkän kaarteen, liikenneturvallisuutta vaarantavana yksityisistä teistä annetun lain 17 §:n 2 momentin nojalla poistettava. Sen vuoksi MJO oli jättänyt tielautakunnan tekemän päätöksen lopputuloksen pysyväksi. Myöhemmin oli Ihamon yksityistiellä suoritettu yksityisistä teistä annetun lain mukainen tietoimitus, joka oli saatettu loppuun 26/11 1975 ja merkitty maarekisteriin 3/11 1978 ja jossa osa sanotusta tiestä oli sen alkupäässä siirretty toiseen paikkaan siten, ettei tie enää kulkenut X:n tilan tonttialueen länsirajaa seuraten, mainitun jyrkän kaarteen samalla jäädessä tiestä pois.</p>
      <p>A anoi KKO:lle 2/3 1976 saapuneessa kirjoituksessa että, koska Ihamon yksityistiellä oli suoritettu edellä mainittu, sittemmin lainvoimaiseksi tullut tietoimitus, jossa tie oli vaahteran kohdalla siirretty toiseen paikkaan niin että siitä ei enää ollut haittaa liikenneturvallisuudelle eikä tarvetta puun kaatamiseen siten enää ollut, MJO:n 10/4 1970 julistama päätös ja kysymykseen tulevalta osalta tielautakunnan toimitus purettaisiin ja että KKO välittömästi antaisi määräyksen ulosottomiehelle, joka Ihamon yksityistien tiekunnan vaatimuksesta oli useita kertoja kehottanut A:ta poistamaan sanotun puun, keskeyttää enemmät täytäntöönpanotoimet asiassa.</p>
      <p>Hakemuksen johdosta Uudenkaupungin kaupunginvouti antoi häneltä pyydetyn vastauksen, mutta Ihamon yksityistien tiekunta ei käyttänyt sille lausunnon antamiseen varattua etua hyväkseen. KKO antoi 26/3 1979 määräyksen, ettei MJO:n edellä mainittua päätöstä saanut toistaiseksi panna käytäntöön.</p>
    </div>
    <div>
      <h2 id="19800035tyloa0">KORKEIN OIKEUS</h2>
      <p>KKO p. tutki asian; ja koska Ihamon yksityistie oli X:n tilan tonttialueen länsirajan varresta, jossa puheena oleva vaahtera kasvoi tilan tilusten puolella, siirretty toiseen paikkaan vasta purettavaksi haetun MJO:n päätöksen julistamisen jälkeen 25/7 1972 aloitetussa yksityisistä teistä annetun lain mukaisessa tietoimituksessa ja kun A voi, sanotun lain 52 §:n 1 mom. 1 kohdan ja 103 §:n säännökset huomioon ottaen, MJO:n mainitun päätöksen jälkeen vaahteran osalta olennaisesti muuttuneiden olosuhteiden perusteella panna Uudessakaupungissa tielautakunnan tehtäviä hoitamaan määrätyssä kunnallisessa viranomaisessa vireille toimituksen vaahteran poistamista koskevan määräyksen kumoamiseksi, KKO harkitsi oikeaksi hylätä hakemuksen.</p>
      <div>
        <p>Ratkaisuun osallistuneet: presidentti Olsson, oikeusneuvokset Hämäläinen, Riihelä ja Lindholm sekä ylimääräinen oikeusneuvos Winqvist</p>
      </div>
    </div>
  </finlex:content>
</finlex:document>
