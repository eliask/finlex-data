<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830103t</dcterms:identifier>
  <finlex:ecliIdentifier>ECLI:FI:KKO:1983:II103</finlex:ecliIdentifier>
  <dcterms:title>KKO:1983-II-103</dcterms:title>
  <dcterms:description>
    <p>
      <strong>Työsopimuslaki</strong>
    </p>
    <p>
      <strong>Työehtosopimuksen yleissitova ehto</strong>
    </p>
  </dcterms:description>
  <finlex:registerNumber>S82/97</finlex:registerNumber>
  <dcterms:date pvm="19830120">1983-01-20</dcterms:date>
  <finlex:fileCopyNumber>227</finlex:fileCopyNumber>
  <dcterms:issued pvm="19830823">1983-08-23</dcterms:issued>
  <dcterms:abstract>
    <p>Työehtosopimuksessa työnantajalle asetettu velvollisuus ottaa kaikille työntekijöilleen ryhmähenkivakuutus oli sellainen työsuhteen vähimmäisehto, jota työnantajan oli noudatettava TSL 17 §:n 1 mom:ssa tarkoitetun yleissitovuuden perusteella.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19830103taloa0">MÅLETS HANDLÄGGNING I DE LÄGRE INSTANSERNA</a>
    <a href="19830103tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19830103t.kko">
    <div>
      <h2 id="19830103taloa0">MÅLETS HANDLÄGGNING I DE LÄGRE INSTANSERNA</h2>
      <p>På talan, som av C:s rättsinnehavare, änkan D för egen del och såsom förmyndare för sina minderåriga barn samt myndiga dottern E förts mot företagarna A och B, hade Jakobstads RR i utslag 19.12.1979 förklarat utrett, att C, som var född den 16.3.1934, hade under tiden 22.10.1973 - 20.8.1977 varit anställd som busschaufför hos oinregistrerade öppna bolaget X, vilket bolag bland annat bedrev yrkesmässig busstrafik i Jakobstad sedan över trettio år. Sedan C avgått från sin befattning hade han varit dels arbetslös och dels sjukskriven, utan att taga eller erhålla arbete hos någon ny arbetsgivare. I december månad 1977 hade kunnat konstateras, att C visade tydliga tecken på en begynnande sinnessjukdom, vilken sjukdom fortlöpande hade förvärrats så, att han, då han den 14.4.1978 begått självmord, stått under oavbruten läkarvård för sinnessjukdom.</p>
      <p>C:s arbetsgivare var inte medlem i branchens fackliga arbetsgivarförening Autoliikenteen Työnantajaliitto r.y. och C hade ej heller varit medlem i motsvarande arbetstagarförening. Nämnda arbetsgivarförenings medlemmar hade medelst kollektivavtal, som slutits för tiden 10.5.1977 - 29.2.1980, förbundit sig att på sin bekostnad för sina anställda taga en grupplivförsäkring på sätt som närmare avtalats mellan de fackliga centralorganisationerna.</p>
      <p>C:s arbetsgivare hade ej tagit någon dylik grupplivförsäkring för sina anställda. Då C vid sin död varit 43 år gammal skulle hans förmånstagare enligt de villkor som gällde för arbetstagares grupplivförsäkring erhållit, änkan 15 570 mark och hans ännu ej 18 år fyllda barn, 2 250 mark envar. Enligt villkoren i arbetstagares grupplivförsäkring var försäkringen i kraft ett år efter det arbetsförhållandet upphört och då enligt intyg, som C:s arbetsgivare ingivit till rätten, dennes arbetsförhållande hade upphört den 20.8.1977, skulle han varit försäkrad ännu vid sin död den 14.4.1978.</p>
      <p>Uti allmänna livförsäkringsvillkor hade avtalats, med avvikelse från det i 100 § lagen om försäkringsavtal ingående dispositiva stadgandet om försäkringsgivares ansvar vid den försäkrades självmord, att försäkringsbeloppet skulle utbetalas om den avlidne, såsom i detta fall gällde för C, vid tiden för sitt självmord stod under läkarvård på grund av sinnessjukdom.</p>
      <p>Vad sedan vidkom frågan om vad C:s arbetsgivares ansvar för den förmån på arbetsgivarens bekostnad tecknad grupplivförsäkring för de anställda utgjorde och varom hade avtalats i 21 § i branchens riksomfattande kollektivavtal mellan Autoliikenteen Työnantajaliitto r.y. och Auto- ja Kuljetusalan Työntekijäliitto r.y. benämnda arbetsgivar- och arbetstagarförbund, så var arbetsgivaren jämlikt den i 17 § momentet lagen om arbetsavtal uttalade principen skyldig att i arbetsavtal och arbetsförhållande iakttaga de löne- och andra villkor, som bestämts för ifrågavarande arbete i sagda riksomfattande kollektivavtal. 2 enlighet med 51 § sagda lag å andra sidan arbetsgivare, som uppsåtligen eller av vårdslöshet försummade att fullgöra sina skyldigheter som härrörde av lagen om arbetsavtal eller arbetsavtal, pliktig att ersätta arbetstagaren härigenom uppkommen skada.</p>
      <p>I anseende till vad ovan anförts hade RR jämlikt 51 § lagen om arbetsavtal ålagt A och B att såsom delägare i öppna bolaget X solidariskt till D utgiva i skadestånd det mot grupplivförsäkringens stödde motsvarande beloppet om 15 570 mark, till E, som vid tiden för C:s död ännu varit omyndig, i skadestånd det mot grupplivförsäkringens barntillägg svarande beloppet 2 250 mark samt till D i egenskap av förmyndare för sina ännu omyndiga barn i skadestånd samma grupplivförsäkringens barntillägg motsvarande belopp för ett vart barn om 2 250 mark eller sammanlagt 6 750 mark, samtliga dessa belopp jämte fem procent ränta från stämningsdagen, för A:s del från 27.8.1979 och för B:s del från 7.9.1979. Därjämte ålades A och B att solidariskt ersätta kärandenas gemensamma rättegångskostnader med skäligen prövade 1 400 mark.</p>
      <p>Vasa HovR, under vars prövning A och B dragit målet, hade medels dom 26.11.1981 låtit saken bero vid RR:s utslag.</p>
      <p>A och B anhöll om besvärstillstånd och sökte ändring i HovR:s dom. Besvärstillstånd meddelades 9.6.1982 och 17.8.1982 förordnades, att HovR:s dom tillsvidare ej skulle gå i verkställighet eller att en eventuellt påbörjad verkställighet inte skulle fortgå. D och hennes medparter avgav inbegärt bemötande av ändrignsansökan.</p>
    </div>
    <div>
      <h2 id="19830103tyloa0">HÖGSTA DOMSTOLEN</h2>
      <p>HD d. tog målet i övervägande och konstaterade, att den skyldighet som i kollektivavtal ålagts arbetsgivare att teckna grupplivförsäkring för alla sina arbetstagare utgjorde ett sådant minimivillkor i arbetsförhålande, som A och B enligt det allmänna stadgandet om arbetsgivares skyldigheter i 17 § 1 mom. lagen om arbetsavtal borde iakttaga. I anseende härtill fann HD skäl inte föreligga till ändring i det slut, vid vilket HovR stannat. HD:s förordnande 17.8.1982 angående verkställande av Hov:R:s dom förföll.</p>
      <div>
        <p>I avgörandet deltog justitieråden Saarni-Rytkölä, Takala och Portin samt extraordinarie justitieråden Karetie och Surakka</p>
      </div>
    </div>
  </finlex:content>
</finlex:document>
