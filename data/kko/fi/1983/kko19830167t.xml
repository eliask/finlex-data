<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830167t</dcterms:identifier>
  <finlex:ecliIdentifier>ECLI:FI:KKO:1983:II167</finlex:ecliIdentifier>
  <dcterms:title>KKO:1983-II-167</dcterms:title>
  <dcterms:description>
    <p>
      <strong>Pesänjakaja</strong>
    </p>
    <p>
      <strong>Omaisuuden ositus</strong>
    </p>
    <p>
      <strong>Yhteisen omaisuuden myynti</strong>
    </p>
  </dcterms:description>
  <finlex:registerNumber>S83/297</finlex:registerNumber>
  <dcterms:date pvm="19830919">1983-09-19</dcterms:date>
  <finlex:fileCopyNumber>3546</finlex:fileCopyNumber>
  <dcterms:issued pvm="19831213">1983-12-13</dcterms:issued>
  <dcterms:abstract>
    <p>Pesänjakaja, joka oli määrätty toimittamaan avioeron saaneiden puolisoiden omaisuuden ositus, pyysi PK 23:8,2:ssa tarkoitettua lupaa saada myydä puolisoiden yhteiseksi katsomansa tila. Kun kysymys tilan omistussuhteista oli puolisoiden välillä riitainen ja ositus voitiin myös toimittaa perustamalla tarvittaessa yhteisomistus tilaan, lupaa ei myönnetty.</p>
    <p>Ks. <a href="http://www.finlex.fi/fi/oikeus/kko/kko/1997/19970157">KKO:1997:157</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830167taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830167t.kko">
    <div>
      <h2 id="19830167taloa0">ASIAN KÄSITTELY ALEMMISSA OIKEUKSISSA</h2>
      <p>Pesänjakaja H, joka oli määrätty toimittamaan avioeron saaneiden puolisoiden A:n ja B:n omaisuuden ositus, oli Laihian KO:ssa pyytänyt perintökaaren 23 luvun 8 §:n 2 momentissa tarkoitettua lupaa saada myydä puolisoiden yhteiseksi katsomansa tila x.</p>
      <p>Kuultuaan A:ta ja B:tä, joista B oli vastustanut hakemusta, KO p. 7.9.1982, koska avioeron 17.11.1966 saaneiden A:n ja B:n omaisuus oli lukuun ottamatta x:n tilaa ositettu ja kun ositusta ei muutoin saatu toimitetuksi loppuun, oli edellä mainitun lainkohdan nojalla määrännyt tuon kiinteistön H:n toimesta myytäväksi.</p>
      <p>Vaasan HO, jonka tutkittavaksi B oli saattanut, p. 14.1.1983 oli tutkinut asian. Koska kysymys siitä, kuuluiko puheena oleva kiinteistö ositettavaan omaisuuteen, oli riidanalainen ja kun niin ollen, jos kiinteistö määrättäisiin myytäväksi pesänjakajan toimesta, B:lle saattaisi siitä aiheutua oikeudenmenetys, HO oli, kumoten KO:n päätöksen, hylännyt hakemuksen.</p>
      <p>Pyytäen valituslupaa H ja A hakivat muutosta HO:n päätökseen. Lupa myönnettiin ja B antoi häneltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. tutki jutun ja totesi, että A:n ja B:n sovittua muusta omaisuudestaan osituksen kohteena oli vain x:n tila. Pesänjakaja oli katsonut, että tila oli A:n ja B:n yhteinen. Kysymys tilan omistussuhteista oli kuitenkin puolisoiden välillä riitainen, joten pesänjakajalle ei HO:n mainitsemasta syystä voitu myöntää myyntilupaa. Ositus oli siten tässä tapauksessa toimitettava tilaa myymättä ja perustamalla tarvittaessa A:lle ja B:lle eräistä yhteisomistussuhteista annetun lain mukainen yhteisomistus tilaan. Sen vuoksi KKO katsoi, ettei ollut syytä muuttaa HO:n päätöstä.</p>
      <div>
        <p>Ratkaisuun osallistuneet: oikeusneuvokset Jalanko, Hämäläinen, Hiltunen ja Roos sekä ylimääräinen oikeusneuvos Paasikoski</p>
      </div>
    </div>
  </finlex:content>
</finlex:document>
