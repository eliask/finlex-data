<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830001t</dcterms:identifier>
  <finlex:ecliIdentifier>ECLI:FI:KKO:1983:II1</finlex:ecliIdentifier>
  <dcterms:title>KKO:1983-II-1</dcterms:title>
  <dcterms:description>
    <p>
      <strong>Painovapaus</strong>
      <span>Päätoimittaja</span>
      <span>Vahingonkorvaus</span>
    </p>
    <p>
      <strong>Tekijänoikeus</strong>
      <span>Tekijänoikeuden kohde</span>
    </p>
    <p>
      <strong>Vahingonkorvauslaki</strong>
      <span>Työntekijän korvausvastuu</span>
    </p>
  </dcterms:description>
  <finlex:registerNumber>R80/927</finlex:registerNumber>
  <dcterms:date pvm="19820506">1982-05-06</dcterms:date>
  <finlex:fileCopyNumber>2065/82</finlex:fileCopyNumber>
  <dcterms:issued pvm="19830105">1983-01-05</dcterms:issued>
  <dcterms:abstract>
    <p>A oli lainannut B:n suomentamaa teosta lehtikirjoituksessa usean kirjan sivunverran B:n suostumusta hankkimatta ja lähdettä mainitsematta. A tuomittiin rangaistukseen tekijänoikeuden loukkaamisesta ja lehden päätoimittaja C painovapauden tuottamuksellisesta väärinkäyttämisestä. A ja lehden kustantaja X Oy velvoitettiin yhteisvastuullisesti suorittamaan B:lle vahingonkorvausta. Kun päätoimittaja C:n viaksi jäi vain lievä tuottamus ja hän oli VahKorvL:n 4 luvun 1 §:ssä tarkoitettu työntekijä, hänen osaltaan ei vahingonkorvausta tuomittu.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19830001taloa0">ASIAN KÄSITTELY ALEMMISSA OIKEUKSISSA</a>
    <a href="19830001tyloa0">KORKEIN OIKEUS</a>
  </dcterms:tableOfContents>
  <finlex:content id="s19830001t.kko">
    <div>
      <h2 id="19830001taloa0">ASIAN KÄSITTELY ALEMMISSA OIKEUKSISSA</h2>
      <p>Asianomistajan, filosofian tohtori B:n kanteesta Helsingin RO p. 25.4.1979 oli lausunut että, sitten kun B oli Kustannusosakeyhtiö Otavan toimeksiannosta vuonna 1975 kääntänyt suomeksi L.C:n ja D.L:n englanninkielisen kirjallisen teoksen "Freedom at Midnight" ja teos oli mainitun yhtiön kustantamana julkaistu Suomessa nimellä "Vapaus tulee keskiyöllä", vastaajan X Oy:n Helsingin kaupungissa julkaiseman ja painattaman aikakauslehden, jonka vastaavana päätoimittajana oli ollut vastaaja C, numerossa 41 lokakuun 13 päivältä 1978 oli julkaistu vastaajan, arkkitehti A:n laatima lordi M:n haastattelua koskeva kirjoitus, jossa oli B:n ja hänen kääntämänsä teoksen nimen mainitsematta jättämisellä ja niin ollen oikeudettomasti sekä B:n tekijänoikeutta kääntäjänä loukaten vähäisin muutoksin jäljennetty lauseita ja kappaleita ainakin kahdeksalta käännösteoksen sivulta.</p>
      <p>RO oli lausunut selvitetyksi, että edellä kerrottu menettely oli A:n osalta ollut tahallista ja että C, joka ei ollut aikakauslehden päätoimittajana noudattanut kaikkea asianaan ollutta varovaisuutta, oli tuottamuksellisesti väärinkäyttänyt painovapautta. Sen vuoksi ja kun sillä seikalla, oliko B luovuttanut oikeuteensa teoksena julkaisemiseen aikakauslehdessä liittyvät taloudelliset oikeutensa kustantajalle, ei ollut edellä kerrotun tekijänoikeuden loukkauksen suhteen merkitystä, RO oli, hyläten B:n korvausvaatimuksen enemmälti, tekijänoikeudesta kirjallisiin ja taiteellisiin teoksiin annetun lain 1 ja 4 §:n , 56 §:n 1 momentin, 57 §:n 1 ja 2 momentin sekä painovapauslain 32 ja 39 §:n ynnä vahingonkorvauslain säännösten nojalla tuominnut A:n tahallisesta tekijänoikeuden loukkaamisesta 50:een 20 markan päiväsakkoon eli maksamaan sakkoa 1.000 markkaa ja C:n painovapauden tuottamuksellisesta väärinkäyttämisestä 5:een 90 markan päiväsakkoon eli maksamaan sakkoa 450 markkaa sekä velvoittanut vastaajat A:n ja X Oy:n yhteisvastuullisesti suorittamaan B:lle korvaukseksi rikoksen aiheuttamasta menetyksestä ja haitasta 10.000 markkaa, johon C:n oli yhteisvastuullisesti A:n ja yhtiön kanssa osallistuttava 1.000 markalla, joka määrä vastasi C:n korvausvelvollisuutta keskinäisessä suhteessa muihin mainittuihin korvausvelvollisiin. Lisäksi A, C ja yhtiö oli velvoitettu yhteisvastuullisesti korvaamaan B:lle hänen oikeudenkäyntikulunsa 2.000 markalla.</p>
      <p>Helsingin HO, jonka tutkittavaksi asianosaiset olivat saattaneet jutun, p. 9.11.1980, katsoen että A:n laatimalla kirjoituksella B:lle aiheutettu kärsimys ja haitta oli arvioitava 5.000 markaksi ja että C oli laiminlyötyään noudattaa päätoimittajana asianaan ollutta varovaisuutta täysimääräisesti vastuussa tuon korvauksen suorittamisesta, oli muuttanut RO:n päätöstä siten että A, C ja X Oy velvoitettiin yhteisvastuullisesti suorittamaan B:lle vahingonkorvaukseksi 5.000 markkaa.</p>
    </div>
    <div>
      <h2 id="19830001tyloa0">KORKEIN OIKEUS</h2>
      <p>Pyytäen valituslupaa A, C ja X Oy hakivat muutosta HO:n päätökseen, vaatien että syyte ja korvausvaatimukset hylättäisiin. Toissijaisesti A pyysi hänelle määrätyn sakon alentamista ja vahingonkorvausvelvollisuuden lieventämistä. Valituslupa myönnettiin ja B antoi häneltä pyydetyn vastauksen.</p>
      <p>KKO p. tutki jutun.</p>
      <div>
        <h3>Perustelu</h3>
        <p>Jutussa oli tosin selvitetty Kustannusosakeyhtiö Otavan ja Suomen Kääntäjäin Yhdistys r.y:n kirjallisesti sopineen, että yhtiöllä oli oikeus luovuttaa suomennettu teos julkaistavaksi kokonaan tai osittain aikakaus- tai sanomalehdessä. Koska B ei kuulunut mainittuun yhdistykseen, sopimus ei kuitenkaan sitonut häntä.</p>
        <p>B:llä oli käännökseensä tekijänoikeudesta kirjallisiin ja taiteellisiin teoksiin annetun lain 4 §:n 1 momentin mukaan tekijänoikeus. Hänellä oli näin ollen, tekijänoikeutta alkuperäisteokseen loukkaamatta, lain 2 §:n 1 momentin mukainen yksinomainen oikeus määrätä teoksestaan valmistamalla siitä kappaleita. Sopimalla Kustannusosakeyhtiö Otavan kanssa RO:n päätöksessä tarkoitetun käännöksen julkaisemisesta kirjana B ei ollut luopunut oikeudesta määrätä käännöksen julkaisemisesta aikakauslehtikirjoituksen muodossa.</p>
        <p>Jutussa ei ollut muutoinkaan osoitettu, että kirjankustantajalla olisi oikeus kääntäjän suostumuksetta määrätä käännöksestä luovuttamalla sen julkaisuoikeus aikakauslehdelle.</p>
        <p>A oli kirjoituksessaan käyttänyt B:n käännöstä RO:n päätöksessä kerrotuin tavoin. Tämä käyttö ylitti sen lainausoikeuden, josta tekijänoikeudesta kirjallisiin ja taiteellisiin teoksiin annetun lain 14 §:ssä oli säädetty. A ei myöskään ollut lainauksia käyttäessään ilmoittanut lähdettä lain 26 §:n 2 momentissa edellytetyin tavoin.</p>
        <p>Käyttäessään näin B:n käännöstä hyväkseen A oli tahallisesti loukannut B:n tekijänoikeutta C, joka ei ollut osallinen A:n tekemään rikokseen, oli julkaistessaan A:n kirjoituksen laiminlyönyt aikakauslehden päätoimittajana noudattaa kaikkea asianaan ollutta varovaisuutta ja oli siten tuottamuksellisesti väärinkäyttänyt painovapautta.</p>
        <p>Kun otettiin huomioon ko. aikakauslehden laajuus sekä se, että A oli todella haastatellut henkilöä, jota kirjoitus käsitteli, C:n viaksi jäi vain lievä tuottamus C oli vahingonkorvauslain 4 luvun 1 §:ssä tarkoitettu työntekijä.</p>
      </div>
      <div>
        <h3>Lainkohdat</h3>
        <p>Laki tekijänoikeudesta kirjallisiin ja taiteellisiin teoksiin 2 §, 4 §, 26 § 2, 56 § 1, 57 § 1 ja 2</p>
        <p>Painovapauslaki 32 §, 39 §</p>
        <p>Vahingonkorvauslaki 4 luvun 1 §</p>
      </div>
      <div>
        <h3>Päätöslauselma</h3>
        <p>C vapautettiin suorittamista HO:n määräämää vahingonkorvausta B:lle. Vahingonkorvaus jäi näin ollen A:n ja X Oy:n yhteisvastuullisesti suoritettavaksi. Muilta osin HO:n päätöksen lopputulos jäi pysyväksi.</p>
        <p>A ja X Oy velvoitettiin yhteisvastuullisesti suorittamaan B:lle korvaukseksi hänellä vastauksen antamisesta KKO:ssa olleista kuluista 600 markkaa.</p>
        <p>Ratkaisuun osallistuneet: oikeusneuvokset Miettinen, Ådahl ja Riihelä sekä ylimääräiset oikeusneuvokset Paasikoski ja Heikkilä</p>
      </div>
    </div>
  </finlex:content>
</finlex:document>
