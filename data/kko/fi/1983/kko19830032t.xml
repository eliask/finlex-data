<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830032t</dcterms:identifier>
  <finlex:ecliIdentifier>ECLI:FI:KKO:1983:II32</finlex:ecliIdentifier>
  <dcterms:title>KKO:1983-II-32</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
      <span>Tapaturman seuraus</span>
      <span>Uhkaava keskenmeno</span>
    </p>
  </dcterms:description>
  <finlex:registerNumber>VA81/446</finlex:registerNumber>
  <dcterms:date pvm="19830121">1983-01-21</dcterms:date>
  <finlex:fileCopyNumber>253</finlex:fileCopyNumber>
  <dcterms:issued pvm="19830315">1983-03-15</dcterms:issued>
  <dcterms:abstract>
    <p>Työntekijällä välittömästi häntä työssä kohdanneen tapaturman jälkeen ilmennyt uhkaava keskenmeno katsottiin tapaturman seuraukseksi ja vakuutusyhtiö velvoitettiin suorittamaan siitä lainmukainen korvaus.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19830032taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830032t.kko">
    <div>
      <h2 id="19830032taloa0">ASIAN KÄSITTELY ALEMMISSA OIKEUKSISSA</h2>
      <p>Ohutlevyleikkaaja Maija A, joka oli B Oy:n työssä, oli 15.4.1980 ollessaan 24. raskausviikolla työpaikallaan liukastunut lattialla ja kaatunut. Samana päivänä toimittamassaan tutkimuksessa lääkäri oli todennut A:lla uhkaavan keskenmenon.</p>
      <p>Sitten kun asiasta lainmukaisen korvauksen saamista varten oli ilmoitettu Keskinäiselle Vakuutusyhtiölle Sammolle, jossa B Oy:n työntekijät olivat tapaturmavakuutuslain mukaisesti vakuutetut, ja vakuutusyhtiö oli alistanut epäävän päätöksensä vakuutusoikeuden harkittavaksi, vakuutusoikeus p. 18.8.1981 oli katsonut, ettei A:n uhkaava keskenmeno ollut kerrotun tapaturman aiheuttama eikä tapaturmasta muutoinkaan ollut aiheutunut hänelle korvattavaa ruumiinvammaa, ja sen vuoksi tapaturmavakuutuslain nojalla evännyt korvauksen.</p>
      <p>A haki muutosta vakuutusoikeuden päätökseen. Lääkintöhallitus antoi siltä pyydetyn lausunnon sekä Keskinäinen Vakuutusyhtiö Sampo siltä vaaditun vastauksen.</p>
    </div>
    <div>
      <h2 id=""/>
      <p>KKO p. tutki asian. A:lla oli välittömästi häntä 15.4.1980 työssä kohdanneen tapaturman jälkeen ilmennyt uhkaava keskenmeno, jonka johdosta hän oli ollut sairaalahoidossa 15. -22.4.1980 ja sen jälkeenkin työkyvyttömänä 4.5.1980 asti. Asiassa esitetyn selvityksen ja lääketieteellisten arviointien perusteella A:n uhkaava keskenmeno oli kysymyksessä olevan tapaturman seuraus. Sen vuoksi KKO, kumoten vakuutusoikeuden päätöksen, velvoitti Keskinäisen Vakuutusyhtiön Sammon tapaturmavakuutuslain nojalla suorittamaan A:lle sanotun uhkaavan keskenmenon johdosta lainmukaisen korvauksen ja palautti asian vakuutusoikeuteen siitä aiheutuvia toimia varten.</p>
      <div>
        <p>Ratkaisuun osallistuneet: oikeusneuvokset Ailio, Riihelä ja Lehtonen</p>
      </div>
    </div>
  </finlex:content>
</finlex:document>
