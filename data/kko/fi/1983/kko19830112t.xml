<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830112t</dcterms:identifier>
  <finlex:ecliIdentifier>ECLI:FI:KKO:1983:II112</finlex:ecliIdentifier>
  <dcterms:title>KKO:1983-II-112</dcterms:title>
  <dcterms:description>
    <p>
      <strong>Ehdollinen rangaistus</strong>
      <span>Koetusaika</span>
    </p>
  </dcterms:description>
  <finlex:registerNumber>R82/747</finlex:registerNumber>
  <dcterms:date pvm="19830516">1983-05-16</dcterms:date>
  <finlex:fileCopyNumber>2002</finlex:fileCopyNumber>
  <dcterms:issued pvm="19830901">1983-09-01</dcterms:issued>
  <dcterms:abstract>
    <p>KKO poisti HO:n lausunnon siitä, että myös HO:n määräämä pidennys alioikeuden asettamalle ehdollisen rangaistuksen koetusajalle oli päättynyt jo ennen HO:n päätöksen antamista. KKO määräsi rangaistuksen ehdolliseksi, paitsi alioikeuden asettamana jo päättyneenä koetusaikana, myös koetusajaksi, joka alkoi KKO:n päätöksen antamisesta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830112taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830112t.kko">
    <div>
      <h2 id="19830112taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä Enon KO p. 3.9.1980 oli lausunut selvitetyksi, että metsuri A oli 14.4.1980 Pyhäselän kunnassa kuljettanut moottoripolkupyörää yleisellä tiellä verensä alkoholipitoisuuden ollessa ainakin 1,76 promillea. Tämän vuoksi ja ottaen huomioon, että olosuhteet olivat olleet sellaiset, että teko oli ollut omiaan vaarantamaan toisten turvallisuutta, KO oli rikoslain 23 luvun 2 §:n ja ehdollisesta rangaistuksesta annetun lain 1 ja 3 §:n nojalla tuominnut A:n törkeästä rattijuopumuksesta 1 kuukaudeksi vankeuteen ja määrännyt vankeusrangaistuksen ehdolliseksi 31.5.1981 päättyvin koetusajoin. Ehdollisen vankeusrangaistuksen ohella A oli tuomittu 20:een 17 markan päiväsakkoon eli maksamaan sakkoa 340 markkaa. Lisäksi A oli määrätty ajokieltoon 31.1.1981 asti ja velvoitettu korvaamaan valtion kulut hänen humalatilansa tutkimisesta 111 markkaa.</p>
      <p>Itä-Suomen HO, jossa virallinen syyttäjä vaati A:lle tuomitun ehdollisen vankeusrangaistuksen koetusajan määräämistä vähintään 1 vuodeksi, p. 24.9.1982 oli pidentänyt A:n 3.9.1980 alkanutta koetusaikaa siten, että se oli päättynyt 31.12.1981.</p>
      <p>Pyytäen valituslupaa virallinen syyttäjä haki muutosta HO:n päätökseen vaatien, että koetusaika määrättiin alkaneeksi vasta HO:n päätöksen antamisesta. Lupa myönnettiin. A ei käyttänyt hänelle varattua tilaisuutta vastata syyttäjän muutoksenhakemukseen.</p>
    </div>
    <div>
      <h2 id=""/>
      <p>KKO p. tutki valituksen.</p>
      <div>
        <h3>Perustelu</h3>
        <p>Koetusaikaa ei voitu, kuten HO oli tehnyt, määrätä taannehtivasti. Lisäksi ehdollisesta rangaistuksesta annetun lain 7 §:n mukaan tuomioistuimen tuli ilmoittaa tuomitulle, että ehdollinen rangaistus voitiin määrätä pantavaksi täytäntöön, jos hän koetusaikana teki uuden rikoksen, josta hänet tuomittiin vankeusrangaistukseen. Tällaista ilmoitusta A:lle ei ollut voitu antaa siitä koetusajasta, joka oli määrätty vasta HO:n päätöksellä mutta oli kulunut umpeen jo ennen tuon päätöksen antamista.</p>
      </div>
      <div>
        <h3>Päätöslauselma</h3>
        <p>HO:n lausunto siitä, että A:n koetusaika oli päättynyt 31.12.1981, poistettiin.</p>
        <p>A:n rangaistus määrättiin ehdolliseksi, paitsi KO:n asettamana 3.9.1980 alkaneena ja 31.5.1981 päättyneenä koetusaikana, myös koetusajaksi, joka alkoi KKO:n päätöksen antamisesta ja päättyi 31.3.1984.</p>
        <p>Ehdollinen rangaistus voitiin määrätä pantavaksi täytäntöön myös, jos A viimeksi mainittuna koetusaikana teki uuden rikoksen, josta hänet tuomittiin vankeusrangaistukseen.</p>
        <div>
          <p>Ratkaisuun osallistuneet: oikeusneuvokset Jalanko, Heinonen, Ketola ja Aro sekä ylimääräinen oikeusneuvos Roos</p>
        </div>
      </div>
    </div>
  </finlex:content>
</finlex:document>
