<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830145t</dcterms:identifier>
  <finlex:ecliIdentifier>ECLI:FI:KKO:1983:II145</finlex:ecliIdentifier>
  <dcterms:title>KKO:1983-II-145</dcterms:title>
  <dcterms:description>
    <p>
      <strong>Jakolaki</strong>
      <span>Alistaminen</span>
    </p>
  </dcterms:description>
  <finlex:registerNumber>M81/13</finlex:registerNumber>
  <dcterms:date pvm="19830608">1983-06-08</dcterms:date>
  <finlex:fileCopyNumber>2372</finlex:fileCopyNumber>
  <dcterms:issued pvm="19831108">1983-11-08</dcterms:issued>
  <dcterms:abstract>
    <p>Toimitusmiesten jakolain 29 §:n 2 momentissa tarkoitettua lunastusmenettelyä noudattaen suorittamassa vesijätön jaossa tekemää ehdotusta tilusten sijoituksesta ei ollut jakolain 307 §:n nojalla alistettava maaoikeuden tutkittavaksi.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830145taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830145t.kko">
    <div>
      <h2 id="19830145taloa0">ASIAN KÄSITTELY ALEMMISSA OIKEUKSISSA</h2>
      <p>A ja hänen vaimonsa B olivat Vehmaan kunnan Rautilan kylää olevan tilansa omistajina Turun maanmittauspiirin maanmittaustoimistolle 22.11.1975 saapuneessa hakemuksessa ja C samaa kylää olevan tilansa omistajana samalle maanmittaustoimistolle 23.3.1977 saapuneessa hakemuksessa pyytäneen vesijättöjen erottamista kylän yhteisestä vesialueesta sekä A ja B ynnä D samaa kylää olevan tilansa omistajana yhdessä samalle maanmittaustoimistolle 13.1.1978 saapuneessa hakemuksessa pyytäneet myös Rautilan kylän vesialueiden jakoa. Hakemuksiin suostuen sanottua toimitusta varten oli annettu toimitusmääräys. Vireille tulleessa toimituksessa toimitusmiehet olivat päättäneet, että edellytykset pyydettyihin jakotoimituksiin olivat olemassa ja että vesijättöalueen jako suoritettiin jakolain 29 §:n mukaista lunastusmenettelyä käyttäen, sekä tehneet asiakirjoista lähemmin ilmenevän jakoehdotuksen. C:n oltua tyytymätön jakoehdotukseen toimitusinsinööri oli jakolain 307 §:n nojalla 16.3.1979 alistanut jakoehdotuksen MO:n tutkittavaksi.</p>
      <p>Kuultuaan C:tä ja muita MO:een saapuville tulleita asianosaisia sekä toimitusinsinööriä ja suoritettuaan katselmuksen Etelä-Suomen MO p. 3.9.1980 oli katsonut, että toimitusmiehet olivat sijoittaneet jaettavan vesitilukset niin, että tilat olivat saaneet tilusten tarkoituksenmukaiseen käyttöön sopivan tilusjärjestyksen, ja että jaettavana olevat vesijättötilukset sijaitsivat niin, että tiluksia voitiin tarkoituksenmukaisesti käyttää vain niiden kohdalla olevien maatiluksien yhteydessä. Jakorajat eri yksityistapauksissa oli sovitettu tarkoituksenmukaisella tavalla. Toimitusmiesten käyttämä lunastusmenettely oli katsottava esillä olevassa tapauksessa tarkoituksenmukaiseksi toimenpiteeksi. Vesijättöalueiden lunastamisen yhteydessä oli tarvittaessa perustettava yhteisiä alueita ja rasitteita ja toimitusmiesten suorittamaa yhteisen alueen perustamista, huomioon ottaen Rautilan kyläkeskuksen taajaman läheisyyden ja sen alueella kulkevat vanhat tieyhteydet, oli pidettävä myöskin tarkoituksenmukaisena. Sen vuoksi ja kun C ei ollut voinut MO:ssa esiintuoda sellaisia perusteita, joiden vuoksi olisi ollut aihetta ryhtyä muuttamaan tehtyä jakoehdotusta ja vesijättöalueiden jakamista, MO oli katsonut, ettei ollut esitetty syytä muuttaa alistettua jakotoimitusta.</p>
      <p>C haki muutosta MO:n päätökseen. Hakemuksen johdosta toimitusinsinööri ja maanmittaushallitus antoivat kumpikin lausunnon.</p>
    </div>
    <div>
      <h2 id=""/>
      <p>KKO p. käsitteli jutun. Toimitusmiesten päätettyä vesijätön jakamisesta jakolain 29 §:n 2 momentissa tarkoitettua lunastusmenettelyä noudattaen ja siten tiluksia jyvittämättä ja jakoehdotusta laatimatta ei heidän jaossa tekemänsä ehdotus vesijättötilusten sijoituksesta ollut sellainen päätös, joka voitiin jakolain 307 §:n mukaan alistaa MO:n tutkittavaksi. Toimitusmiesten päätökseen tierasitteista ei jakolain 312 §:n nojalla saanut hakea muutosta toimituksen kestäessä erikseen valittamalla. Näin ollen MO:n ei olisi pitänyt tutkia sinne alistamalla saatettua toimitusmiesten mainittua sijoitusehdotusta eikä myöskään C:n siitä ynnä toimituksen kestäessä rasitteista esittämiä vaatimuksia. KKO kumosi ja poisti sen vuoksi MO:n päätöksen ynnä toimitusmiesten alistustoimenpiteen sekä palautti jutun toimitusmiehille, joiden tuli jatkaa toimitusta laissa säädetyllä tavalla</p>
      <div>
        <p>Ratkaisuun osallistuneet: oikeusneuvokset Jalanko, Heinonen ja Nybergh sekä ylimääräiset oikeusneuvokset Surakka ja Roos</p>
      </div>
    </div>
  </finlex:content>
</finlex:document>
