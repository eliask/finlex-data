<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830099t</dcterms:identifier>
  <finlex:ecliIdentifier>ECLI:FI:KKO:1983:II99</finlex:ecliIdentifier>
  <dcterms:title>KKO:1983-II-99</dcterms:title>
  <dcterms:description>
    <p>
      <strong>Takaus</strong>
    </p>
    <p>
      <strong>Vanhentuminen</strong>
    </p>
  </dcterms:description>
  <finlex:registerNumber>S82/570</finlex:registerNumber>
  <dcterms:date pvm="19821111">1982-11-11</dcterms:date>
  <finlex:fileCopyNumber>4922/82</finlex:fileCopyNumber>
  <dcterms:issued pvm="19830629">1983-06-29</dcterms:issued>
  <dcterms:abstract>
    <p>Vaadittaessa maksettava velka erääntyi velkakirjan yleisten lainausehtojen mukaan velallisen joutuessa konkurssitilaan, jos velkoja niin vaati. TakausA 4 §:ssä tarkoitettu omavelkaisen takauksen vanhentumisaika ei alkanut päävelallisen konkurssista, jossa velka oli valvottu.</p>
    <p>Vrt. <a href="http://www.finlex.fi/fi/oikeus/kko/kko/1989/19890102">KKO:1989:102</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19830099taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830099t.kko">
    <div>
      <h2 id="19830099taloa0">ASIAN KÄSITTELY ALEMMISSA OIKEUKSISSA</h2>
      <p>Säästöpankki A:n B:tä ja C:tä vastaan ajamasta kanteesta Porin RO p. 7.5.1981 oli lausunut selvitetyksi, että liikkeenharjoittaja D oli 16.1.1976 tunnustamaansa velkakirjaa vastaan saanut säästöpankilta lainaksi 120 000 markkaa, minkä lainan omavelkaisiksi takaajiksi olivat B ja C samana päivänä sitoutuneet ja mitä lainaa ei ollut näytetty takaisin maksetuksi korkoineen.</p>
      <p>Sen vuoksi ja koska puheena olevan lainan oli B:hen ja C:hen nähden lainan takaajina katsottava tulleen päävelallisen D:n konkurssista huolimatta irtisanotuksi vasta tämän asian haasteen tiedoksiannolla sekä kun B:tä ja C:tä takaajina näin ollen oli laillisesti haettu lain säätämässä määräajassa, RO oli velvoittanut heidät kuitattua velkakirjaa vastaan suorittamaan säästöpankille yhteisvastuullisesti lainan pääoman 120 000 markkaa ja sille korkoa 12,5 prosenttia ja lisäkorkoa 2 prosenttia, B:n osalta 7.4.1980 lukien ja C:n osalta 10.4.1980 lukien sekä yhteisvastuullisesti korvaamaan pankin oikeudenkäyntikulut 800 markalla.</p>
      <p>Turun HO, jonka tutkittavaksi B oli saattanut jutun, t. 2.4.1982 oli todennut, että kysymyksessä olevan velkakirjan yleisten lainausehtojen 5 kohdan mukaan, jos lainansaaja joutui konkurssitilaan, laina oli pidettävä heti erääntyneenä, jos säästöpankki A niin vaatii, D oli joutunut konkurssitilaan 30.1.1980. Säästöpankki oli konkurssissa valvonut velkakirjasaatavan korkoineen ja viivästyskorkoineen ja siten käyttänyt hyväkseen mainittua velkakirjan ehtoa, joten saatava oli erääntynyt 30.1.1980 lukien. Koska pankki oli antanut haasteen tiedoksi B:lle 7.4.1981 eli myöhemmin kuin vuoden kuluessa velan erääntymispäivästä ja B oli niin ollen takausmiehen edesvastausvelvollisuuden tarkemmasta määräämisestä annetun asetuksen 4 §:n nojalla vapautunut takaussitoumuksestaan, HO oli, kumoten RO:n päätöksen tältä osin, hylännyt säästöpankin B:tä vastaan ajaman kanteen kokonaisuudessaan ja vapauttanut hänet velvollisuudesta suorittaa pankille lainan pääomaa, korkoa, lisäkorkoa ja oikeudenkäyntikulujen korvausta, jotka jutun niin päättyessä jäivät C:n yksinään RO:n hänen osaltaan määräämin tavoin suoritettaviksi.</p>
      <p>Pyytäen valituslupaa säästöpankki A haki muutosta HO:n tuomioon. Lupa myönnettiin ja B antoi hakemuksen johdosta häneltä pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun.</p>
      <div>
        <h3>Perustelut</h3>
        <p>B oli yhdessä C:n kanssa 16.1.1976 mennyt omavelkaiseen takaukseen D:n samana päivänä säästöpankilta saaman vaadittaessa maksettavan 120 000 markan lainan takaisin maksamisesta. Velkakirjan yleisten lainausehtojen 5 kohdan mukaan laina oli pidettävä heti erääntyneenä lainansaajan joutuessa konkurssiin, jos säästöpankki niin vaati. D:n jouduttua 30.1.1980 konkurssiin, säästöpankki oli 19.5.1980 valvonut sanotun saatavansa konkurssissa, siten säilyttäen oikeutensa takaajiin nähden. Säästöpankki ei ollut pelkästään valvomalla saatavan viivästyskorkoineen käyttänyt hyväkseen mainittua lainausehtojen 5. kohtaa tai viivästyskoron vaatimiseen liittyvää erääntymisehtoa. Kun säästöpankin ei ollut muutoinkaan näytetty velkakirjan ehtojen mukaisesti vaatineen, että saatava oli pidettävä erääntyneenä, B ei ollut takausmiehen edesvastausvelvollisuuden tarkemmasta määräämisestä annetun asetuksen 4 §:n nojalla vapautunut takaussitoumuksestaan.</p>
      </div>
      <div>
        <h3>Tuomiolauselma</h3>
        <p>HO:n tuomio kumottiin. Asia jäi RO:n päätöksen lopputuloksen varaan.</p>
        <div>
          <p>Ratkaisuun osallistuneet: oikeusneuvokset Ailio, Heinonen ja af Hällström sekä ylimääräiset oikeusneuvokset Paasikoski ja Heikkilä</p>
        </div>
      </div>
    </div>
  </finlex:content>
</finlex:document>
