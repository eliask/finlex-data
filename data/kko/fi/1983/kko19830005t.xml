<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830005t</dcterms:identifier>
  <finlex:ecliIdentifier>ECLI:FI:KKO:1983:II5</finlex:ecliIdentifier>
  <dcterms:title>KKO:1983-II-5</dcterms:title>
  <dcterms:description>
    <p>
      <strong>Kantelu</strong>
    </p>
    <p>
      <strong>Määräaika</strong>
    </p>
    <p>
      <strong>Haaste</strong>
    </p>
    <p>
      <strong>Kansainvälinen prosessioikeus</strong>
    </p>
  </dcterms:description>
  <finlex:registerNumber>S80/1066</finlex:registerNumber>
  <dcterms:date pvm="19820825">1982-08-25</dcterms:date>
  <finlex:fileCopyNumber>3416</finlex:fileCopyNumber>
  <dcterms:issued pvm="19830121">1983-01-21</dcterms:issued>
  <dcterms:abstract>
    <p>KO oli, jättäessään takaisinsaantikanteen yksipuoliseen tuomioon kantajan poissaolon vuoksi asiallisesti käsittelemättä, antanut valitusosoituksen, vaikkei sellaista olisi tullut antaa. Kantelun määräaika laskettiin virheellisen valitusosoituksen perusteella. Haaste Suomessa vireille pantavaan oikeudenkäyntiin oli annettu Ruotsissa vastaajalle tiedoksi noudattamatta Ruotsin lakia. Kun tiedoksiantomenettely ei myöskään vastannut Suomen lain vaatimuksia, kannetta ei olisi, vastaajan jäätyä pois asian käsittelystä, tullut ottaa tutkittavaksi.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830005taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830005t.kko">
    <div>
      <h2 id="19830005taloa0">ASIAN KÄSITTELY ALEMMISSA OIKEUKSISSA</h2>
      <p>Helsingin kaupungissa olevan Asianajotoimisto A Ky:n kanteesta Haapajärven KO oli 4.10.1978 julistamallaan yksipuolisella tuomiolla, laillisen haasteen saaneen Göteborgin kunnasta, Ruotsin kuningaskuntaa, olevan B Ab nimisen osakeyhtiön jäätyä hyväksyttävää laillista estettä puolestaan esittämättä saapumatta sanottuun istuntoon, velvoittanut osakeyhtiön maksamaan kommandiittiyhtiölle vaaditut 58 433 markkaa 35 penniä 5 prosentin korkoineen laskettuna 26 895 markalle 92 pennille 10.1.1977 lukien ja 31 537 markalle 45 pennille 4.1.1978 lukien sekä korvaamaan kommandiittiyhtiön oikeudenkäyntikulut 4 273 markalla.</p>
      <p>Osakeyhtiön haettua takaisinsaantia edellä mainittuun yksipuoliseen tuomioon KO oli 6.6.1979 kommandiittiyhtiön vaatimuksesta julistamallaan päätöksellä, osakeyhtiön jäätyä tähänkin istuntoon saapumatta, jättänyt takaisinsaantikanteen tutkittavaksi ottamatta, oikeastaan jättänyt kanteen sillensä, ja velvoittanut osakeyhtiön korvaamaan kommandiittiyhtiön oikeudenkäyntikulut 1 500 markalla.</p>
      <p>Osakeyhtiö oli Vaasan HO:een 12.12.1979 jätetyssä kantelukirjoituksessa lausunut, että yhtiöllä oli sen edustajana toimineen hallituksen puheenjohtajan äkillisen sairastumisen takia ollut laillinen este saapua KO:n 4.10.1978 pidettyyn istuntoon, mistä esteestä oli saman kuukauden 3 päivänä sähkeitse ilmoitettu oikeudelle, josta syystä jutun käsittely olisi tullut viran puolesta lykätä. Lisäksi osakeyhtiö oli ilmoittanut, että sitä ei ollut haastettu sanottuun KO:n istuntoon laillisessa järjestyksessä, koska sille oli haastetta tiedoksiannettaessa jätetty oikeaksi todistamattomat jäljennökset sekä haasteessa että haastehakemuksesta eikä pyyntöä tiedoksiannon toimittamisesta ollut lähetetty asianomaisen suomalaisen viranomaisen kautta Ruotsin toimivaltaiselle viranomaiselle siten kuin Suomen, Islannin, Norjan, Ruotsin ja Tanskan kesken oikeusavusta tiedoksiannon toimittamisessa ja todistelussa 23.6.1975 annettu asetus olisi edellyttänyt. Kommandiittiyhtiön kanne olisi näin ollen oikeudenkäymiskaaren 11 luvun 21 §:n 1 momentin mukaisesti tullut jättää tutkittavaksi ottamatta. Edelleen osakeyhtiö oli ilmoittanut sopineensa kommandiittiyhtiön kanssa, että velkomuksen perusteena olevista toimeksiannoista aiheutuvat riidat käsitellään ruotsalaisessa tuomioistuimessa Ruotsin lain mukaan. Tästäkin syystä ja kun Haapajärven KO ei muutoinkaan oikeudenkäymiskaaren 10 luvun 1 §:n ja 15 luvun 12 §:n oikeuspaikkasäännösten perusteella ollut toimivaltainen käsittelemään kannetta, kannetta ei olisi tullut ottaa käsiteltäväksi Haapajärven KO:ssa. Vielä osakeyhtiö oli katsonut, että kommandiittiyhtiö, ilmoitettuaan KO:ssa totuudenvastaisesti osakeyhtiön jo suorittaneen laskujen määrästä 9 000 markkaa, oli juttu KO:ssa käsiteltäessä vastaajan jäätyä oikeuteen saapumatta oikeudenkäymiskaaren 14 luvun 2 §:n vastaisesti muuttanut kannettaan, minkä vuoksi kanne olisi tämänkin syyn johdosta tullut jättää lukematta. Sanotun yksipuolisen tuomion lopputulos oli lisäksi aineellisestikin virheellinen, koska kommandiittiyhtiölle ei osakeyhtiön kanssa tekemänsä sopimuksen ehtojen mukaan vielä ollut syntynyt oikeutta kanteessa tarkoitettuun asianajopalkkioon ja kanne oli vailla perustetta. Koska KO:n olisi, osakeyhtiön jäätyä vastaajana pois 4.10.1978 pidetyistä istunnosta, tullut omasta aloitteesta ottaa edellä mainitut seikat huomioon ja näillä perusteilla jättää kanne tutkittavaksi ottamatta, osakeyhtiö oli vaatinut, että yksipuolinen tuomio tuomiovirheen perusteella oikeudenkäymiskaaren 31 luvun 1 §:n 1 ja 4 kohdan nojalla poistettiin ja lisäksi luvun 4 §:n 2 momentin nojalla heti määrättiin, ettei tuomiota toistaiseksi ollut pantava täytäntöön tai täytäntöönpanoa jatkettava.</p>
      <p>HO oli 8.1.1980 tekemällään välipäätöksellä varannut kommandiittiyhtiölle tilaisuuden vastauksen antamiseen kantelun johdosta ja samalla oikeudenkäymiskaaren 31 luvun 4 §:n 3 momentin nojalla määrännyt, ettei mainittua yksipuolista tuomiota toistaiseksi ollut pantava täytäntöön tai täytäntöönpanoa jatkettava.</p>
      <p>Kommandiittiyhtiön antama vastaus kantelun johdosta oli saapunut HO:een 18.2.1980 HO oli 4.3.1980 tekemällään välipäätöksellä oikeudenkäymiskaaren 31 luvun 4 §:n 2 momentin nojalla vaatinut 4.10.1978 Haapajärven KO:n määrättynä puheenjohtajana toimineelta varatuomarilta ja 6.6.1979 niinikään sanotun KO:n puheenjohtajana toimineelta varatuomarilta näiden kirjalliset lausunnot asian johdosta. Kumpikin oli toimittanut HO:een lausuntonsa. 18.3.1980 HO:een oli saapunut osakeyhtiön vastineeksi kommandiittiyhtiön antamaan vastineeseen tarkoitettu kirjoitus, jonka HO oli oikeudenkäymiskaaren 26 luvun 5 §:n ja 31 luvun 5 §:n nojalla ottanut huomioon asiakirjoineen. Kommandiittiyhtiön kuulemista tämän johdosta oli pidetty ilmeisesti tarpeettomana.</p>
      <p>HO p. 13.6.1980 oli, koska KO jättäessään 6.6.1979 julistamallaan päätöksellä osakeyhtiön takaisinsaantikanteen tutkimatta oli päätökseensä liittänyt valitusosoituksen, jonka mukaan sanotusta ratkaisusta voitiin valittaa HO:een, ottaen huomioon oikeudenkäymiskaaren 25 luvun 11 §:n 3 momentin säännös tutkinut kantelun, vaikka sitä ei ollut tehty kuuden kuukauden kuluessa KO:n sanotun päätöksen julistamispäivästä, jolloin päätöksen oli katsottava saaneen lainvoiman, mutta joka kuitenkin oli tehty mainitun ajan kuluessa siitä päivästä, jona päätös sanotun virheellisen valitusosoituksen mukaan olisi saanut lainvoiman. Koska osakeyhtiölle oli haastetta tiedoksi annettaessa jätetty oikeaksi todistamattomat jäljennökset sekä haasteesta että haastehakemuksesta ja niiden ruotsinnoksista eikä KO:n niin ollen, vastaajan jäätyä pois asian käsittelystä, olisi vastoin oikeudenkäymiskaaren 11 luvun 21 §:n 1 momentin säännöstä tullut ottaa kannetta tutkittavakseen sekä kun KO:n yhtiön edustajan ilmoitettua 3.10.1978 eli ennen seuranneena päivänä tapahtuvaksi määrättyä oikeudenkäyntitilaisuutta sähkeitse sairastumisestaan, olisi tullut olosuhteet huomioon ottaen harkita ilmoitettu este lailliseksi ja lykätä jutun käsittely myöhempään oikeudenkäyntitilaisuuteen, HO oli oikeudenkäymiskaaren 31 luvun 6 §:n nojalla kumonnut ja poistanut KO:n 4.10.1979 julistaman yksipuolisen tuomion.</p>
      <p>Pyytäen valituslupaa A consulting Ky, joksi kommandiittiyhtiön nimi oli muutettu, haki muutosta HO:n päätökseen. Lupa myönnettiin ja B Ab antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. tutki asian ja totesi, ettei Haapajärven KO:n oli tullut antaa valitusosoitusta jättäessään 6.6.1979 asiallisesti käsittelemättä B Ab:n takaisinsaantikanteen KO:n 4.10.1978 julistamaan yksipuoliseen tuomioon. Koska valitusosoitus kuitenkin annettiin myös tältä osalta asianosainen oli oikeudenkäymiskaaren 25 luvun 11 §:n 3 momentista ilmenevän periaatteen mukaan voinut luottaa siihen, että 6.6.1979 julistettu päätös sai lainvoiman 13.6.1979, jolloin tyytymättömyyttä viimeistään olisi ollut ilmoitettava valitusosoituksen mukaan. Kun kantelukirjelmä oli toimitettu HO:een 12.12.1979 tämä oli tapahtunut oikeudenkäymiskaaren 31 luvun 2 § 2 momentissa säädetyssä määräajassa. HO oli sen vuoksi voinut tutkia kantelun.</p>
      <p>Juttu, jonka KO oli ratkaissut 4.10.1979 julistamallaan yksipuolisella tuomiolla, oli pantu vireille B Ab hallituksen jäsenelle C:lle Ruotsissa 22.8.1978 tiedoksi annetulla haasteella. Haastemiehen haasteeseen merkitsemän todistuksen mukaan haastehakemuksen ja haasteen kanssa yhtäpitävä asiakirja sekä käännökset ruotsin kielelle luovutettiin C:llle, joka kieltäytyi kirjallisesti hyväksymästä tiedoksiantoa. Leimasimella tehdystä todistuksessa oli yliviivattu sanat oikeaksi todistettu jäljennös. Tiedoksiannossa noudatettavasta menettelystä säädettiin Ruotsin 29.6.1970 annetussa tiedoksiantolaissa (delgivningslag). Lain L §:n 1 momentin mukaan tiedoksiannettava asiakirja oli luovutettava alkuperäisenä tai oikeaksi todistettuna jäljennöksenä. Lain 24 §:n 1 momentissa säädettiin, että haastemiehen antama todistus on täysi näyttö siitä, että tiedoksianto on tapahtunut niin kuin todistuksessa sanotaan. Haastetta ei siten ollut annettu B Ab:lle tiedoksi Ruotsin lain mukaisessa järjestyksessä. Tämän vuoksi ja kun haasteen tiedoksianto ei myöskään ollut tapahtunut sillä tavoin kuin oikeudenkäymiskaaren 11 luvun 9 §:ssä säädettiin. KO:n ei olisi, vastaajan jäätyä pois asian käsittelystä, vastoin oikeudenkäymiskaaren 11 luvun 21 §:n 1 momentin säännöstä tullut ottaa kannetta tutkittavakseen. Näillä perusteilla KKO katsoi, ettei ollut syytä muuttaa HO:n päätöksen lopputulosta. A consulting Ky velvoitettiin maksamaan B Ab:lle  oikeudenkäyntikulujen korvauksena 1 000 markkaa.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Mörä ja Lindholm sekä ylimääräinen oikeusneuvos Ketola</p>
      </div>
    </div>
  </finlex:content>
</finlex:document>
