<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830160t</dcterms:identifier>
  <finlex:ecliIdentifier>ECLI:FI:KKO:1983:II160</finlex:ecliIdentifier>
  <dcterms:title>KKO:1983-II-160</dcterms:title>
  <dcterms:description>
    <p>
      <strong>Purku</strong>
      <span>Rangaistustuomion purkaminen tai oikaiseminen</span>
    </p>
  </dcterms:description>
  <finlex:registerNumber>H82/298</finlex:registerNumber>
  <dcterms:date pvm="19830826">1983-08-26</dcterms:date>
  <finlex:fileCopyNumber>3086</finlex:fileCopyNumber>
  <dcterms:issued pvm="19831202">1983-12-02</dcterms:issued>
  <dcterms:abstract>
    <p>Syytettäväksi tarkoitettu ja rangaistusvaatimuksen tiedokseen saanut A oli viranomaisia erehdyttääkseen ilmoittanut olevansa B ja rangaistusmääräyksellä tullut B:n nimellä tuomituksi sakkorangaistukseen. Kun rangaistusmääräyksen antamisesta oli kulunut yli 5 vuotta ja tuomitun sakon täytäntöönpano rikoslain 8 luvun 11 §:n säännös huomioon ottaen oli rauennut, rangaistusmääräys apulaisoikeuskanslerin hakemuksesta purettiin, mutta sitä ei oikaistu A:ta koskevaksi.</p>
    <p>Ään.</p>
    <p>Vrt. <a href="http://www.finlex.fi/fi/oikeus/kko/kko/1964/19640006">KKO:1964-II-6</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830160taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830160t.kko">
    <div>
      <h2 id="19830160taloa0">ASIAN KÄSITTELY ALEMMISSA OIKEUKSISSA</h2>
      <p>Apulaisoikeuskansleri oli KKO:een 28.6.1982 saapuneessa kirjelmässä kertonut, että hän oli Uudenmaan lääninhallituksen oikeuskanslerinvirastolle toimittamista asiakirjoista havainnut, että Espoon tuomiokunnan asianomainen rangaistusmääräystuomari oli 26.4.1978 antamallaan rangaistusmääräyksellä tuominnut erään henkilön Espoon kaupungista olevana koululaisena B:nä tieliikennelain 9 §:n, tieliikenneasetuksen 26 §:n 4 kohdan ja moottoriajoneuvoasetuksen 46 §:n nojalla 26.2.1978 tapahtuneesta toisen yli kymmenvuotiaan henkilön kuljettamisesta moottoripolkupyörällä kahdeksaa päiväsakkoa vastaavaan 64 markan sakkoon. Sittemmin oli kuitenkin käynyt ilmi, ettei sanotusta liikennerikkomuksesta syytettäväksi tarkoitettu ja rangaistusvaatimuksen tiedokseen saanut henkilö ollutkaan B, vaan samasta kaupungista oleva A, joka viranomaisia erehdyttääkseen oli ilmoittanut olevansa B. Sen johdosta apulaisoikeuskansleri oli oikeudenkäymiskaaren 31 luvun 11 §:n säännökseen viitaten esittänyt, että Espoon tuomiokunnan rangaistusmääräystuomarin 26.4.1978 antama rangaistusmääräys n:o 2/497/78 purettiin ja oikaistaisiin koskemaan A:ta.</p>
    </div>
    <div>
      <h2 id=""/>
      <p>KKO p. tuki asian ja totesi, että rikkomuksesta syytettäväksi tarkoitettu ja rangaistusvaatimuksen tiedokseen saanut henkilö ei ollut ollut koululainen B vaan postinjakaja A, joka viranomaisia erehdyttääkseen oli ilmoittanut olevansa B. Hakemuksessa tarkoitetulla 26.4.1978 annetulla rangaistusmääräyksellä tuomitun sakon täytäntöönpano oli vanhentuneena rauennut, joten rangaistusmääräyksen oikaisemiseen A:ta koskevaksi ei ollut aihetta. Sen vuoksi KKO oikeuskäymiskaaren 31 luvun 11 §:n ja rikoslain 8 luvun 11 §:n nojalla harkitsi oikeaksi, hakemuksen enemmälti hyläten, purkaa ja poistaa Espoon tuomiokunnan rangaistusmääräystuomarin 26.4.1978 antaman rangaistusmääräyksen n:o 2/497/78.</p>
      <div>
        <h3>Eri mieltä olevin jäsenten lausunnot</h3>
        <p>Oikeusneuvos Heinonen: Hyväksyn hakemuksen, koska 26.4.1978 annetulla rangaistusmääräyksellä tuomittu sakko ei ole ollut täytäntöönpantavissa A:ta vastaan eikä myöskään rikoslain 8 luvun 5 §:ssä säädetty määräaika estä A:n tuomitsemista sakkorangaistukseen. Sen vuoksi oikaisen Espoon tuomiokunnan rangaistusmääräystuomarin antamaa rangaistusmääräystä n:o 2/497/78 ja selitän, ettei sillä rangaistukseen tuomittu henkilö ole B vaan postinjakaja A, jonka henkilötunnus on xxxxxx-xxxx. Oikeusneuvos Jalanko oli samaa mieltä kuin oikeusneuvos Heinonen.</p>
      </div>
      <div>
        <p>Ratkaisuun osallistuneet: oikeusneuvos Riihelä sekä ylimääräiset oikeusneuvokset Paasikoski ja Rosokivi</p>
      </div>
    </div>
  </finlex:content>
</finlex:document>
