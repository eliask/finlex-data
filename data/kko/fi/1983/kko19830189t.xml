<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830189t</dcterms:identifier>
  <finlex:ecliIdentifier>ECLI:FI:KKO:1983:II189</finlex:ecliIdentifier>
  <dcterms:title>KKO:1983-II-189</dcterms:title>
  <dcterms:description>
    <p>
      <strong>Alkoholilaki</strong>
    </p>
    <p>
      <strong>Keskiolutlaki</strong>
    </p>
  </dcterms:description>
  <finlex:registerNumber>H83/39</finlex:registerNumber>
  <dcterms:date pvm="19830831">1983-08-31</dcterms:date>
  <finlex:fileCopyNumber>3174</finlex:fileCopyNumber>
  <dcterms:issued pvm="19831229">1983-12-29</dcterms:issued>
  <dcterms:abstract>
    <p>Keskioluen nauttiminen yleisellä paikalla ei ole alkoholilain eikä keskioluesta annetun lain nojalla rangaistava teko.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830189taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830189t.kko">
    <div>
      <h2 id="19830189taloa0">ASIAN KÄSITTELY ALEMMISSA OIKEUKSISSA</h2>
      <p>A oli Iisalmen tuomiokunnan määrättynä rangaistusmääräystuomarina 30.5.1980 antamallaan rangaistusmääräyksellä tuominnut B:n, joka oli nauttinut keskiolutta yleisellä paikalla, alkoholilain 93 ja 99 §:n nojalla alkoholijuoman nauttimisesta yleisellä paikalla neljää päiväsakkoa vastaavaan 32 markan sakkoon.</p>
      <p>KKO:een 18.1.1983 saapuneessa hakemuksessaan A oli pyytänyt, että rangaistusmääräys purettaisiin, koska B:n syyksi luettu teko ei ollut rangaistava.</p>
    </div>
    <div>
      <h2 id=""/>
      <p>KKO p. tutki asian. Alkoholilain 99 §:n 1 momentin 4 kohdan mukaan alkoholijuoman ja väkiviinan nauttiminen oli kielletty yleisellä paikalla. Sanotun lain 1 §:n 1 momentin 2 kohdan ja 3 momentin mukaan alkoholijuomaa oli myös keskiolut, josta kuitenkin 4 §:n 1 momentin mukaan säädettiin erikseen. Keskioluesta annetussa laissa ei ollut säännöstä, jonka mukaan keskioluen nauttiminen yleisellä paikalla olisi kielletty, eikä mainitussa laissa myöskään viitattu alkoholilain 99 §:n 1 momentin 4 kohdan säännökseen. Kun keskioluen nauttiminen yleisellä paikalla ei siten lain mukaan ollut rangaistava teko, perustui rangaistusmääräys, jolla B oli tuomittu sanotusta teosta alkoholilain säännösten nojalla rangaistukseen, ilmeisesti väärään lain soveltamiseen. Sen vuoksi KKO harkitsi lailliseksi OK 31 luvun 8 §:n 4 kohdan nojalla purkaa ja poistaa rangaistusmääräyksen.</p>
      <div>
        <p>Ratkaisuun osallistuneet: oikeusneuvokset Jalanko, Nyberg ja Ketola sekä ylimääräiset oikeusneuvokset Rosokivi ja Virolainen</p>
      </div>
    </div>
  </finlex:content>
</finlex:document>
