<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830147t</dcterms:identifier>
  <finlex:ecliIdentifier>ECLI:FI:KKO:1983:II147</finlex:ecliIdentifier>
  <dcterms:title>KKO:1983-II-147</dcterms:title>
  <dcterms:description>
    <p>
      <strong>Kaavoitusalueiden jakolaki</strong>
    </p>
    <p>
      <strong>Rantakaava</strong>
    </p>
    <p>
      <strong>Lohkominen</strong>
    </p>
  </dcterms:description>
  <finlex:registerNumber>M79/76</finlex:registerNumber>
  <dcterms:date pvm="19830425">1983-04-25</dcterms:date>
  <finlex:fileCopyNumber>1645</finlex:fileCopyNumber>
  <dcterms:issued pvm="19831109">1983-11-09</dcterms:issued>
  <dcterms:abstract>
    <p>Kysymys lohkomisen edellytyksistä rantakaava-alueella. KaavJL 17 ja 21a §.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19830147taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830147t.kko">
    <div>
      <h2 id="19830147taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun A oli 10.2.1974 vahvistetulla kauppakirjalla myynyt omistamastaan tilasta 14:38 B:lle määräalan, joka käsitti alueelle 8.4.1974 vahvistetun rantakaavan mukaisten tonttien 21 ja 22 sekä rannan ja rakennetun kaavatien rajoittaman, sanotussa rantakaavassa yhteiskäyttöalueeksi merkityn alueen, ja maanmittauskonttori, kun oli haettu kyseisen määräalan lohkomista, oli katsoen, ettei lohkominen edistäisi yhteiskäyttöalueen käyttöä kaavassa osoitettuun tarkoitukseen ja ettei hakija myöskään ollut esittänyt vaadittavia syitä toimituksen suorittamiseksi, 21.3.1978 evännyt kaavoitusalueiden 21 a §:n i momentissa edellytetyn poikkeusluvan toimituksen suorittamiseksi saman §:n 1 momentissa mainittujen säännösten estämättä, toimitusmiehet olivat 15.5.1979 lopetetuksi julistetussa lohkomistoimituksessa lohkomisen edellytysten sanotun määräalan osalta näin ollen puuttuessa jättänyt lohkomisen tuolta osin sikseen ja toimituksessa muodostanut ainoastaan tilan 14:38/1 K:lle tilan 14:38/2 jäädessä A:lle.</p>
      <p>A oli valittanut toimituksesta sikäli kuin siinä oli jätetty B:lle myyty määräala lohkomatta ja, selittäen ettei myydyn alueen käyttötarkoitus muuttuisi, koska omistaja ei tulisi alueelle mitään rakentamaan omistaessaan viereisen rakennuskelpoisen tontin, vaatinut lohkomisen suorittamista.</p>
      <p>Kuultuaan myös B:tä ja toimitusinsinööriä Itä-Suomen MO p. 1.3.1979 oli katsonut, että vaadittu lohkominen vaikeuttaisi kyseisen rantakaavan toteuttamista ja ettei siten myöskään kaavoitusalueen jakolain 17 §:n säännökset huomioon ottaen ollut olemassa lohkomisen edellytyksiä kyseisen määräalan erottamiselle, sekä sen vuoksi sanotun lainkohdan ja toimitusmiesten mainitsemin perustein hylännyt valituksen ja vahvistanut toimituksen jakolain 174 ja 326 §:n mukaisesti tarkastettuna.</p>
      <p>A haki muutosta MO:n päätökseen. Hakemuksen johdosta toimitusinsinööri ja maanmittaushallitus antoivat kumpikin lausunnon. Maanmittaushallitus katsoi lausunnossaan, että uuden kiinteistörajan syntyminen jo rakennetun ja ohjeellisena tiealueena rantakaavaan merkityn tien reunaan kaavan mukaisella yhteiskäyttöalueella ei ollut sellainen syy, jonka perusteella lohkomista ei voitaisi suorittaa, varsinkaan kun lohottavaksi osoitetun alueen muut rajat yhtyivät rantakaavan mukaisiin käyttöalueitten rajoihin.</p>
    </div>
    <div>
      <h2 id=""/>
      <p>KKO t. tutki valituksen ja katsoi, että vaadittu lohkominen ei vaikeuttaisi rantakaavan toteuttamista kaavoitusalueiden jakolain 17 §:n säännösten tarkoittamalla tavalla. Kun lohkomista ei kuitenkaan ollut mahdollista toimittaa maanmittauskontorilta hallinnollisessa järjestyksessä haettavan kaavoitusalueiden jakolain 21 a §:n 2 momentissa tarkoitetun poikkeusluvan puuttuessa, KKO jätti asian MO:n päätöksen lopputuloksen varaan.</p>
      <div>
        <p>Ratkaisuun osallistuneet: oikeusneuvokset Miettinen, Portin, Hämäläinen ja af Hällström sekä ylimääräinen oikeusneuvos Mäkinen</p>
      </div>
    </div>
  </finlex:content>
</finlex:document>
