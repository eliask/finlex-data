<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830136t</dcterms:identifier>
  <finlex:ecliIdentifier>ECLI:FI:KKO:1983:II136</finlex:ecliIdentifier>
  <dcterms:title>KKO:1983-II-136</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
      <span>Työssä sattunut tapaturma</span>
    </p>
  </dcterms:description>
  <finlex:registerNumber>VA82/420</finlex:registerNumber>
  <dcterms:date pvm="19830628">1983-06-28</dcterms:date>
  <finlex:fileCopyNumber>2595</finlex:fileCopyNumber>
  <dcterms:issued pvm="19831018">1983-10-18</dcterms:issued>
  <dcterms:abstract>
    <p>Työnjohtaja oli osallistunut työnantajan henkilökunnalle työaikana virkistystarkoituksessa tavanomaisten työtehtävien sijaan järjestämään urheilutilaisuuteen ja tällöin vahingoittunut. Tapaturman katsottiin kohdanneen työnjohtajaa työssä.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830136taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830136t.kko">
    <div>
      <h2 id="19830136taloa0">ASIAN KÄSITTELY ALEMMISSA OIKEUKSISSA</h2>
      <p>Työnjohtaja A, joka oli Merijärven kunnan työssä, oli 3.3.1981 osallistunut kunnanviraston henkilökunnalle työaikana virkistystarkoituksessa järjestettyyn laskiaismäenlaskuun ja tällöin suksilla mäkeä laskiessaan kaatunut vahingoittuen vasempaan polveen.</p>
      <p>Asiasta oli lainmukaisen korvauksen saamista varten ilmoitettu Keskinäiselle Vakuutusyhtiölle Auralle, jossa kunnan työntekijät oli 20.8.1948 annetun tapaturmavakuutuslain mukaisesti vakuutettu työtapaturman varalta. Vakuutusyhtiö oli 15.5.1981 antamallaan vakuutusoikeuden harkittavaksi alistamallaan päätöksellä evännyt korvauksen sillä perusteella, ettei kysymyksessä oleva tapaturma ollut kohdannut A:ta työssä eikä sellaisissa siitä johtuvissa olosuhteissa, että sitä olisi ollut pidettävä sanotun lain 4 §:ssä tarkoitettuna työtapaturmana, ja ettei A:ta myöskään ollut muunlaisen tapaturman varalta saman lain 57 §:n 2 tai 3 momentin mukaisesti vakuutettu.</p>
      <p>Vakuutusoikeus p. 18.6.1982 oli vahvistanut vakuutusyhtiön päätöksen.</p>
      <p>A haki muutosta vakuutusoikeuden päätökseen. Vakuutusyhtiö antoi siltä asiassa vaaditun vastauksen.</p>
    </div>
    <div>
      <h2 id=""/>
      <p>KKO p. tutki asian. Merijärven kunta oli järjestänyt mainitun virkistystilaisuuden työntekijöilleen työaikana tavanomaisten työtehtävien sijaan. Osallistuminen tilaisuuteen oli siten ollut työhön kuuluvaa toimintaa. Kysymyksessä oleva tapaturma oli näin ollen kohdannut A:ta työssä. Sen vuoksi KKO, kumoten vakuutusoikeuden päätöksen, tapaturmavakuutuslain nojalla määräsi Keskinäisen Vakuutusyhtiön Auran suorittamaan A:lle kysymyksessä olevan tapaturman johdosta lainmukaisen korvauksen ja palautti asian vakuutusoikeudelle tästä aiheutuvia toimenpiteitä varten.</p>
      <div>
        <p>Ratkaisuun osallistuneet: oikeusneuvokset Salervo, Takala, Lindholm ja Aro sekä ylimääräinen oikeusneuvos Paasikoski</p>
      </div>
    </div>
  </finlex:content>
</finlex:document>
