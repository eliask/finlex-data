<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830081t</dcterms:identifier>
  <finlex:ecliIdentifier>ECLI:FI:KKO:1983:II81</finlex:ecliIdentifier>
  <dcterms:title>KKO:1983-II-81</dcterms:title>
  <dcterms:description>
    <p>
      <strong>Varkaus</strong>
    </p>
    <p>
      <strong>III Varkaus vai törkeä varkaus</strong>
    </p>
  </dcterms:description>
  <finlex:registerNumber>R82/748</finlex:registerNumber>
  <dcterms:date pvm="19830426">1983-04-26</dcterms:date>
  <finlex:fileCopyNumber>1678</finlex:fileCopyNumber>
  <dcterms:issued pvm="19830614">1983-06-14</dcterms:issued>
  <dcterms:abstract>
    <p>A oli anastanut seurakuntatalon eteisnaulakosta käytetyn biisamiturkin ja turkiskäsineet eli omaisuutta yhteensä 6.150 markan arvosta. Varastamisen kohteena ollutta omaisuutta ei pidetty RL 28:2:ssa tarkoitetulla tavalla erittäin arvokkaana. A tuomittiin varkaudesta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830081taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830081t.kko">
    <div>
      <h2 id="19830081taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän sekä B:n ja C:n ajamasta syytteestä Jyväskylän RO p. 28.4.1981 oli lausunut selvitetyksi, että A oli Jyväskylän kaupungissa 1) 19.3.1981 seurakuntatalon eteisnaulakosta varkain anastanut B:n omistaman 6 000 markan arvoisen biisamiturkin. 150 markan arvoiset turkiskäsineet sekä asunnon ja kellarin avaimet, mistä omaisuudesta turkki oli saatu takaisin, ja 2) 10.4.1981 Ravintola Keskikeitaassa varkain anastanut C:n taskusta 2 150 markkaa, mitkä oli saatu takaisin. Sen vuoksi ja kun edellä mainittuja varastamisia, huomioonottaen rikoksiin johtaneet ja niistä ilmenevät seikat kokonaisuudessaan, ei ollut pidettävä törkeinä sekä kun A:n aikaisemman rikollisuuden suhde edellä mainittuihin tekoihin osoitti hänessä ilmeistä piittaamattomuutta lain kieltoja ja käskyjä kohtaan, RO oli rikoslain 28 luvun 1 §:n 1 momentin ja 6 luvun 2 §:n 4 kohdan nojalla tuominnut A: kahdesta varkaudesta, 1 kohdan osalta 6 kuukaudeksi ja 2 kohdan osalta 4 kuukaudeksi vankeuteen eli, kun rangaistukset yhdistettiin, pidettäväksi 7 kuukautta 10 päivää vankeudessa. A oli velvoitettu korvaamaan B:lle tälle aiheutuneesta vahingosta 828 markkaa. Takavarikoidut rahat 2 150 markkaa oli määrätty luovutettavaksi C:lle.</p>
      <p>Virallinen syyttäjä ja A olivat saattaneet jutun Vaasan HO:n tutkittavaksi.</p>
      <p>HO:ssa virallinen syyttäjä oli toistanut RO:ssa esittämänsä vaatimuksen, että A tuomittaisiin 1 kohdan osalta rangaistukseen törkeästä varkaudesta, sekä A vaatinut, että hänet tuomittaisiin 1 kohdan osalta RO:n hänen syykseen lukemaan varkauden asemesta rangaistukseen enintään ryhtymisestä tavaraan, jonka saantoa oli ollut syytä varoa laittomaksi, ja että RO:n päätös 2 kohdan osalta kumottaisiin.</p>
      <p>HO p. 21.9.1982 oli katsonut että, koska 1 kohdassa varastamisen kohteena oli ollut erittäin arvokas omaisuus, varastamista oli, huomioon ottaen rikokseen johtaneet ja siitä ilmenevät seikat kokonaisuudessaan, pidettävä törkeänä, sekä sen vuoksi muuttanut RO:n päätöstä siten, että A rikoslain 28 luvun 2 §:n ja 6 luvun 2 §:n 4 kohdan nojalla tuomittiin 1 kohdan osalta törkeästä varkaudesta 8 kuukaudeksi vankeuteen. 2 kohdan osalta A:n rangaistus korotettiin 6 kuukaudeksi vankeutta ja rangaistukset yhdistettiin 10 kuukaudeksi vankeutta.</p>
      <p>Pyytäen valituslupaa A haki muutosta HO:n päätökseen vaatien, että syyte HO:n päätöksen 1 kohdan osalta törkeästä varkaudesta hylättäisiin näyttämättömänä tai hänen katsottaisiin syyllistyneen törkeän varkauden asemesta varkauteen, ja ainakin hänelle jutussa tuomittujen rangaistusten alentamista. Valituslupa myönnettiin. Virallinen syyttäjä vastasi A:n muutoksenhakemukseen. Asianomistajille B:lle ja C:lle oli myös varattu tilaisuus vastata A:n muutoksenhakemukseen.</p>
    </div>
    <div>
      <h2 id=""/>
      <p>KKO p. tutki jutun.</p>
      <div>
        <h3>Perustelut</h3>
        <p>1 kohta A:n oli näytetty menetelleen RO:n päätöksessä kerrotuin tavoin. B oli ilmoittanut häneltä anastetun muutaman vuoden vanhan biisamiturkin arvoksi 6 000 ja turkiskäsineiden arvoksi 150 markkaa. Tämän ilmoituksen oikeellisuutta ei ollut aihetta epäillä. Varastamisen kohteena ei kuitenkaan ollut ollut erittäin arvokas omaisuus.</p>
        <p>2 kohta</p>
        <p>A:lle tuomittu rangaistus oli oikeudenmukaisessa suhteessa rikoksen vahingollisuuteen ja rikoksesta ilmenevään tekijän syyllisyyteen.</p>
      </div>
      <div>
        <h3>Päätöslauselma</h3>
        <p>1 kohta</p>
        <p>A tuomittiin HO:n hänen syykseen lukeman törkeän varkauden ja siitä tuomitseman rangaistuksen asemesta varkaudesta 7 kuukaudeksi vankeuteen.</p>
        <p>2 kohta</p>
        <p>HO:n päätöstä ei muutettu.</p>
        <p>A:lle 1 ja 2 kohdassa tuomitut rangaistukset yhdistettiin 9 kuukaudeksi vankeutta.</p>
      </div>
      <div>
        <h3>Lainkohdat</h3>
        <p>Rikoslaki 28 luku 1 § 1 mom. ja 6 luku 2 § 4 kohta.</p>
        <div>
          <p>Ratkaisuun osallistuneet: oikeusneuvokset Heinonen, Ketola ja Aro sekä ylimääräiset oikeusneuvokset Roos ja Hagman</p>
        </div>
        <p>RL_28_luku_1_§_1_mom RL_6_luku_2_§_4_kohta</p>
      </div>
    </div>
  </finlex:content>
</finlex:document>
