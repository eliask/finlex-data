<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830106t</dcterms:identifier>
  <finlex:ecliIdentifier>ECLI:FI:KKO:1983:II106</finlex:ecliIdentifier>
  <dcterms:title>KKO:1983-II-106</dcterms:title>
  <dcterms:description>
    <p>
      <strong>Yhteisomistusoikeus</strong>
      <span>Tilintekovelvollisuus</span>
    </p>
  </dcterms:description>
  <finlex:registerNumber>S82/913</finlex:registerNumber>
  <dcterms:date pvm="19830428">1983-04-28</dcterms:date>
  <finlex:fileCopyNumber>1710</finlex:fileCopyNumber>
  <dcterms:issued pvm="19830825">1983-08-25</dcterms:issued>
  <dcterms:abstract>
    <p>A ja B omistivat maatilasta A 7/8 ja B 1/8. A oli yksin hallinnut ja hoitanut tilaa sekä muun muassa myynyt tilalta metsää. Koska ei ollut edes väitetty asianosaisten tarkoituksena olleen, että A saisi ilman tilivelvollisuutta yksin hoitaa tilaa, ja kun A ei ollut näyttänyt, että tilan tuotto olisi kokonaisuudessaan mennyt tilan hyväksi eikä myöskään, että B olisi luopunut oikeudesta vaatia osuuttaan tilan tuotosta, A velvoitettiin tekemään B:lle tili.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830106taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830106t.kko">
    <div>
      <h2 id="19830106taloa0">ASIAN KÄSITTELY ALEMMISSA OIKEUKSISSA</h2>
      <p>B:n A:ta vastaan ajamasta kanteesta Pieksämäen KO p. 15.4.1980 oli lausunut selvitetyksi, että B ja A omistivat yhdessä tilan x siten, että B 12.4.1960 saamansa lainhuudon nojalla omisti 1/8 osan ja A 12.4.1960 ja 13.1.1969 saamiensa lainhuutojen nojalla 7/8 osan tuosta tilasta. A, joka oli hallinnut ja hoitanut yksin kyseistä tilaa noin 20 vuoden ajan B:n osallistumatta tilanhoitoon, ei ollut tehnyt tuolta ajalta B:lle minkäänlaista tiliä tilan hallinnasta, hoidosta eikä myöskään tilalla suorittamistaan metsän myynneistä, vaikka B yhteisen omistajan ominaisuudessa oli tiliä häneltä vaatinut. Sen vuoksi KO oli, hyläten kanteen enemmälti, velvoittanut A:n tekemään tilin tilan x hallinnasta, hoidosta ja tilalla tapahtuneesta metsän myynneistä siten, että tilistä ilmeni B:n osuus ja erityisesti A:n oman työn osuus. Tili oli tehtävä 1.1.1975 ja 18.2.1980 väliseltä ajalta ja annettava 5 kuukauden kuluessa KO:n päätöksen lainvoimaiseksi tulosta.</p>
      <p>B ja A olivat saattaneet jutun Itä-Suomen HO:n tutkittavaksi. Siellä B oli KO:ssa esittämänsä kanteen toistaen vaatinut A:n velvoittamista tekemään tilin tilan x hallinnasta, hoidosta ja metsän myynneistä 18.2.1970 ja 18.2.1980 väliseltä ajalta mahdollisimman lyhyen ajan kuluessa tuomion antamisesta lukien. A oli pyytänyt kanteen hylkäämistä.</p>
      <p>HO t. 9.9.1982 oli katsonut selvitetyksi, että A, joka yhdessä B:n kanssa omisti tilan x KO:n päätöksessä mainittujen lainhuutojen nojalla, oli yksin hallinnut tuota tilaa KO:n päätöksessä sanotun ajan ja ainakin vuodesta 1970 alkaen myynyt tilalta huomattavia määriä metsää. Sen vuoksi ja koskei ollut edes väitetty asianosaisten tarkoituksena olleen, että A sai ilman tilitekovelvollisuutta yksin hoitaa tilaa, ja kun A ei ollut näyttänyt, että tilan tuotto olisi kokonaisuudessaan mennyt tilan hyväksi eikä myöskään että B olisi luopunut oikeudestaan vaatia osuuttaan tilan tuotosta, HO oli jättänyt asian RO:n päätöksen lopputuloksen varaan muutoin paitsi että A oli velvoitettu 3 kuukauden kuluessa siitä, kun HO:n tuomio oli saanut lainvoiman, tekemään B:lle tili tilan x tuotosta 18.2.1970 ja 18.2.1980 väliseltä ajalta.</p>
      <p>Pyytäen valituslupaa A haki muutosta HO:n tuomioon. Lupa myönnettiin ja B antoi häneltä pyydetyn kirjallisen vastauksen.</p>
    </div>
    <div>
      <h2 id=""/>
      <p>KKO t. tutki jutun ja katsoi, ettei ollut syytä muuttaa HO:n tuomiota.</p>
      <div>
        <p>Ratkaisuun osallistuneet: presidentti Olsson, oikeusneuvokset Heinonen ja Ketola sekä ylimääräiset oikeusneuvokset Roos ja Hagman</p>
      </div>
    </div>
  </finlex:content>
</finlex:document>
