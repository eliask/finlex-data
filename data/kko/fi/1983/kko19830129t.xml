<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830129t</dcterms:identifier>
  <finlex:ecliIdentifier>ECLI:FI:KKO:1983:II129</finlex:ecliIdentifier>
  <dcterms:title>KKO:1983-II-129</dcterms:title>
  <dcterms:description>
    <p>
      <strong>Menettämisseuraamus</strong>
      <span>Syyteoikeus</span>
    </p>
  </dcterms:description>
  <finlex:registerNumber>R82/619</finlex:registerNumber>
  <dcterms:date pvm="19830615">1983-06-15</dcterms:date>
  <finlex:fileCopyNumber>2494</finlex:fileCopyNumber>
  <dcterms:issued pvm="19831005">1983-10-05</dcterms:issued>
  <dcterms:abstract>
    <p>Kun ei pankkitarkastusvirasto eikä säästöpankkitarkastus ollut ilmoittanut säästöpankkilain 117 §:n mukaan rangaistavaa tekoa syytteeseen pantavaksi tai vaadittavaksi taloudellisen hyödyn menettämistä sen perusteella, virallisen syyttäjän vaatimus ns. tukitalletuksen pankille tuottaman taloudellisen hyödyn tuomitsemisesta valtiolle menetetyksi jätettiin tutkimatta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830129taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830129t.kko">
    <div>
      <h2 id="19830129taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimukset Kokkolan RO:ssa</h3>
        <p>Virallinen syyttäjä oli säästöpankki A:lle 26.6.1980 tiedoksi antamansa haasteen nojalla kertonut, että säästöpankin luottoneuvottelija oli heinäkuussa 1975 Kokkolassa B:n kanssa käydyssä luottoneuvottelussa luvannut B:lle 15 000 markan suuruisen lainan ehdoilla, että B järjestää pankkiin lainan määrää vastaavan talletuksen. B:n järjestelyjen johdosta C oli 28.7.1975 tallettanut pankkiin 12 kuukauden ajaksi 15 000 markkaa, minkä jälkeen B:lle oli 30.7.1975 myönnetty luvattu laina. Koska säästöpankkia luottoneuvottelussa edustanut toimihenkilö oli syyllistynyt säästöpankkilain 41 §:n 1 momentin säännöksen rikkomiseen ja kun säästöpankki oli saanut hyötyä mainitusta rikkomisesta B:ltä lainasta perittyjen korkojen ja provision sekä C:lle talletuksesta maksettujen korkojen välisen erotuksen, syyttäjä oli vaatinut säästöpankin tuomitsemista menettämään valtiolle rikoksen sille tuottaman hyödyn 2 534,80 markkaa.</p>
      </div>
      <div>
        <h3>RO:n välipäätös 21.8.1980</h3>
        <p>RO oli katsonut, että syyttäjän vaatimuksessa tarkoitetusta teosta olisi rangaistus tuomittava säästöpankkilain 116 §:n 1 kohdan nojalla. Koska mainittu lainkohta ei edellyttänyt, että pankkitarkastusvirasto oli ilmoittanut teon syytteeseen pantavaksi, RO oli hylännyt säästöpankin vaatimuksen, että juttu olisi jätettävä tutkimatta.</p>
      </div>
      <div>
        <h3>RO:n päätös 16.10.1980</h3>
        <p>RO oli katsonut selvitetyksi, että B oli saadakseen säästöpankki A:lta 15 000 markan lainan järjestänyt pankkiin saman suuruisen talletuksen ja että B:lle sen jälkeen oli myönnetty tuo laina. Asiassa oli jäänyt selvittämättä, että säästöpankki olisi asettanut lainan ehdoksi talletuksen hankkimisen. RO oli lisäksi katsonut, ettei säästöpankki olisi syyllistynyt säästöpankkilain 41 §:n 1 momentin tarkoittamaan rikokseen, vaikka tällainen ehto olisi pankin taholta asetettu. Siinäkään tapauksessa että säästöpankki olisi syyllistynyt säästöpankkilain 41 §:n 1 momentin tarkoittamaan rikokseen, pankki ei olisi saanut siitä valtiolle menetettävää hyötyä, koska mainitussa lainkohdassa tarkoitettiin kiellettyä ottolainausta, josta pankki joutui maksamaan korkoa, eikä antolainausta. Tämän vuoksi RO oli hylännyt syyttäjän vaatimuksen perusteettomana ja jättänyt valtion varoista suoritetun todistajanpalkkion valtion vahingoksi.</p>
      </div>
      <div>
        <h3>Vaasan HO:n päätös 2.7.1982</h3>
        <p>HO, jonka tutkittavaksi virallinen syyttäjä oli saattanut jutun, oli katsonut, että säästöpankin toimihenkilö oli 28.7.1975 ottanut pankkiin C:n nimellä tehdyn 15 000 markan määräisen 12 kuukauden määräaikaistalletuksen ehdolla, että sen määrä kokonaisuudessaan oli annettava lainaksi nimetylle luotonottajalle B:lle, joka oli saanut 30.7.1975 pankista 15 000 markan määräisen lainan. Tämä lainvastainen menettely, joka luonteeltaan liittyi pankin liiketaloudelliseen toimintaan, oli tuottanut säästöpankille laitonta taloudellista hyötyä, jonka laskemisessa oli otettava huomioon otto- ja antolainauksen välinen korkoero ja pankin saama provisio.</p>
        <p>Tämän vuoksi HO, joka ei ollut muuttanut RO:n julistamaa väitepäätöstä, oli tuominnut säästöpankin rikoslain 2 luvun 16 §:n 1 momentin nojalla menettämään valtiolle laittomana taloudellisena hyötynä 2 534,80 markkaa ja korvaamaan valtiolle sen varoista suoritetun todistajanpalkkion 100 markkaa.</p>
        <p>Pyytäen valituslupaa säästöpankki haki muutosta HO:n päätökseen vaatien, että virallisen syyttäjän vaatimus jätettiin tutkimatta tai hylättiin taikka että menetettäväksi tuomitun hyödyn määrää ainakin alennettiin. Valituslupa myönnettiin ja virallinen syyttäjä antoi hakemuksen johdosta häneltä pyydetyn vastauksen.</p>
        <p>KKO tutki valituksen.</p>
      </div>
    </div>
    <div>
      <h2 id=""/>
      <div>
        <h3>Perustelut</h3>
        <p>Virallinen syyttäjä oli jutussa vaatinut ainoastaan sen taloudellisen hyödyn menettämistä valtiolle, jonka säästöpankkilain 41 §:n 1 momentin vastainen teko oli tuottanut säästöpankille. Tällainen teko oli rangaistava lain 117 §:n nojalla ja syyttäjä sai siten lain 118 §:n 2 momentin mukaan tehdä siitä syytteen vain, jos pankkitarkastusvirasto tai säästöpankkitarkastus oli ilmoittanut sen syytteeseen pantavaksi. Sellaista ilmoitusta ei ollut tehty rangaistusvaatimuksen eikä taloudellisen hyödyn menettämistä koskevan vaatimuksen osalta. Näin ollen syyttäjä ei ilmoittamansa rikollisen teon johdosta ollut saanut myöskään erikseen tehdä vaatimusta taloudellisen hyödyn menettämisestä. Vaatimusta ei siten olisi pitänyt tutkia.</p>
      </div>
      <div>
        <h3>Päätöslauselma</h3>
        <p>KKO kumosi HO:n päätöksen ja poisti alempien oikeuksien ratkaisut sekä vapautti säästöpankin HO:n tuomitsemasta taloudellisen hyödyn menettämisseuraamuksesta ja velvollisuudesta korvata valtiolle todistajanpalkkio, joka näin ollen jäi valtion vahingoksi.</p>
      </div>
      <div>
        <p>Ratkaisuun osallistuneet: oikeusneuvokset Jalanko, Heinonen, Nybergh ja Ketola sekä ylimääräinen oikeusneuvos Roos</p>
      </div>
    </div>
  </finlex:content>
</finlex:document>
