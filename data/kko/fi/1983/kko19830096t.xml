<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830096t</dcterms:identifier>
  <finlex:ecliIdentifier>ECLI:FI:KKO:1983:II96</finlex:ecliIdentifier>
  <dcterms:title>KKO:1983-II-96</dcterms:title>
  <dcterms:description>
    <p>
      <strong>Testamentti</strong>
    </p>
    <p>
      <strong>Testamentin tulkinta</strong>
    </p>
  </dcterms:description>
  <finlex:registerNumber>S82/431</finlex:registerNumber>
  <dcterms:date pvm="19821119">1982-11-19</dcterms:date>
  <finlex:fileCopyNumber>5107/82</finlex:fileCopyNumber>
  <dcterms:issued pvm="19830628">1983-06-28</dcterms:issued>
  <dcterms:abstract>
    <p>Puolisoiden keskinäisen testamentin sanamuodon mukaan jälkeen elävä sai pesän omaisuuteen hallintaoikeuden. Sellaista erityisperustetta, joka olisi oikeuttanut päättelemään, että puolisot, joilla oli rintaperillisiä, olisivat tarkoittaneet testamentin tulkittavaksi vastoin sen sanamuotoa omistusoikeutta tarkoittavaksi, ei ollut esitetty. Lesken oikeus tilan myyntiin määräytyi PK 12:4 mukaisesti.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830096taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830096t.kko">
    <div>
      <h2 id="19830096taloa0">ASIAN KÄSITTELY ALEMMISSA OIKEUKSISSA</h2>
      <p>Risto Keinonen ja Kirsti Riipinen sekä Iisalmen kaupungin virkaholhooja Liisi Keinoselle määrättynä holhoojana olivat Iida Salmiselle 9.1.1979 ja Helmi Heidelle 15.1.1979 tiedoksi toimitetun haasteen nojalla Iisalmen RO:ssa kanteenaan lausuneet, että Risto ja Liisi Keinosen isä sekä Riipisen isän, 15.8.1944 kuolleen Esa Keinosen isä Petter Keinonen oli vihitty 5.8.1915 ensimmäiseen avioliittoon Reeta Kauppisen kanssa, josta avioliitosta heillä olivat Risto ja Esa Keinonen, sekä 17.12.1922 toiseen avioliittoon Olga Heiden kanssa, josta avioliitosta heillä oli Liisi Keinonen. Liisi Keinonen, joka oli huoltoapuna saanut hoitoa mielisairaalassa 17.7.1967 alkaen, oli Iisalmen RO:ssa 20.12.1971 julistamalla päätöksellä asetettu holhouksenalaiseksi ja hänen holhoojakseen oli määrätty Iisalmen kaupungin virkaholhooja. Petter Keinonen ja Olga Heide olivat 13.12.1922 tehdyllä, Iisalmen RO:n avioehtoasiainpöytäkirjaan 12.2.1923 otetulla avioehtosopimuksella sopineet, että Olga Heidellä oli naimaosuus siihen omaisuuteen, joka Petter Keinosella oli tai jonka hän avioliiton aikana ansaitsi. Petter Keinonen oli 18.10.1965 Iisalmen tuomiokunnan lainhuudatusasiainpöytäkirjan 287 §:n kohdalla saanut lainhuudon Välirinne nimiseen tilaan RN:o 61:1, silloin Iisalmen maalaiskunnan, nykyisin Iisalmen kaupungin Iisalmen kylässä. Tilan hän oli saanut omistukseensa lunastamalla eräiden vuokra-alueiden lunastamisesta maalaiskunnissa 16.8.1958 annetun lain nojalla sitä vastaavan maa-alueen 13.9.1962 annetun lunastamispäätöksen mukaisesti 301 500 vanhan markan lunastushinnasta Iisalmen kaupunkiseurakunnalta.</p>
      <p>Petter ja Olga Keinonen olivat 29.11.1965 tehdyllä keskinäisellä testamentilla määränneet, että "toisen meistä kuoltua saa eloon jäänyt vapaasti ja ilman tilintekovelvollisuutta hallita kuolemaansa asti kaikkea pesämme omaisuutta jakamattomana olkoonpa se minkä nimistä tai laatuista tahansa".</p>
      <p>Petter Keinosen kuoltua 30.7.1968 Olga Keinonen oli valvonut sanotun testamentin. Testamentin valvonnasta oli annettu tieto Riipiselle 23.2.1969, Risto Keinoselle 13.4.1969 ja Liisi Keinosen puolesta Iisalmen maalaiskunnan sosiaalilautakunnalle 21.4.1969, jolloin nämä olivat hyväksyneet testamentin.</p>
      <p>Olga Keinonen oli testamentin perusteella saanut 30.5.1969 Iisalmen tuomiokunnan lainhuudatusasiainpöytäkirjan 149 §:n kohdalla lainhuudon Välirinteen tilaan.</p>
      <p>Olga Keinonen oli 4.12.1968 tehdyllä kirjallisella testamentilla määrännyt, että hänen kuoltuaan koko hänen omaisuutensa oli täydellä omistusoikeudella siirtyvä yhteisesti hänen sisarelleen Salmiselle ja Helmi Heidelle, joilla siinä tapauksessa, että Liisi Keinosen puolesta vaadittaisiin lakiosaa, oli oikeus suorittaa hänen osansa rahasta. Lisäksi Olga Keinonen oli 22.7.1974 vahvistetulla kauppakirjalla myynyt kyseisen Välirinteen tilan Salmiselle ja Helmi Heidelle puoliksi kumpaisellekin 20 000 markan kauppahinnasta, josta 8 000 markkaa tuli suorittaa eläke-etuina. Salminen ja Helmi Heide olivat kauppakirjan nojalla saaneet 27.9.1974 Iisalmen tuomiokunnan lainhuudatusasiainpöytäkirjan 171 §:n kohdalla lainhuudon kumpikin puoleen Välirinteen tilasta.</p>
      <p>Salminen ja Helmi Heide eivät olleet Olga Keinosen kuoltua 19.6.1977 valvoneet Olga Keinosen heidän hyväkseen tekemää testamenttia.</p>
      <p>Koska Olga Keinonen oli hänen ja Petter Keinosen välillä tehdyn keskinäisen testamentin nojalla ollut oikeutettu ainoastaan elinaikansa häiritsemättä pitämään ja hallitsemaan Keinosten pesän omaisuutta, johon sanottu tila kuului, ja koska omistusoikeus Petter Keinosen omaisuuteen oli hänen kuolemansa jälkeen siirtynyt Risto ja Liisi Keinoselle sekä Riipiselle, puheena oleva kauppa loukkasi heidän oikeuttaan. Sen vuoksi Risto Keinonen, Riipinen ja virkaholhooja Liisi Keinosen holhoojana olivat vaatineet, että Olga Keinosen sekä Salminen ja Helmi Heiden välillä tehty kiinteistönkauppa sekä Olga Keinoselle, Salmiselle ja Helmi Heidella myönnetyt lainhuudot julistettaisiin mitättömiksi sekä että Salminen ja Helmi Heide velvoitettaisiin yhteisvastuullisesti suorittamaan heille korvaukseksi tilan hallinnan menetyksestä aiheutuneesta vahingosta 10 000 markkaa.</p>
      <p>Salmisen ja Helmi Heiden vastustettua kannetta sillä perusteella, että Petter ja Olga Keinosella oli ollut tarkoitus keskinäisellä testamentilla antaa jälkeen elävälle täysi omistusoikeus kaikkeen pesän omaisuuteen tämän toimeentulon turvaamiseksi, RO p. 28.5.1979 oli lausunut selvitetyksi, että 30.7.1968 kuollut Petter Keinonen ja hänen vaimonsa, 19.6.1977 kuollut Olga Keinonen olivat 29.11.1965 allekirjoittamallaan keskinäisellä testamentilla määränneet, että "toisen meistä kuoltua saa eloonjäänyt vapaasti ja ilman tilintekovelvollisuutta hallita kuolemaansa asti kaikkea pesämme omaisuutta jakamattomana, olkoonpa se minkä laatuista tahansa", mikä testamentti oli saavuttanut lainvoiman, ja että Olga Keinonen oli 22.7.1974 allekirjoitetulla kauppakirjalla myynyt Välirinne nimisen tilan, mihin Petter Keinonen oli 18.10.1965 saanut lainhuudon, sisarilleen Iida Salmiselle ja Helmi Heidelle 20 000 markan kauppahinnasta, josta 8 000 markkaa maksettiin syytingillä, mihin tilaan ostajat olivat 27.9.1974 saanet lainhuudon puoliksi kumpainenkin, sekä että Petter ja Olga Keinosella edellä mainittua keskinäistä testamenttia laatiessaan oli ollut tarkoitus luovuttaa pesän täydellinen omistusoikeus eloonjääneelle. Sen vuoksi ja kun mainitulla testamentilla ensisijaisesti oli tarkoitettu turvata eloonjääneen toimeentulo, eikä testamentti näin ollen, kaupan kohde ja ehdot huomioon ottaen, ollut estänyt Olga Keinosta myymästä mainittua tilaa, RO oli hylännyt kanteen ja siinä esitetyt vaatimukset näyttämättöminä.</p>
      <p>Risto Keinonen ja hänen myötäpuolensa olivat saattaneet jutun Itä-Suomen HO:n tutkittavaksi. HO:een 13.10.1980 saapuneessa kirjoituksessaan Risto Keinonen ja Kirsti Riipinen olivat ilmoittaneet Liisi Keinosen kuolleet 6.7.1980 ja jatkavansa kannetta myös Liisi Keinosen oikeudenomistajina.</p>
      <p>HO t. 18.2.1982 oli jättänyt asian RO:n päätöksen varaan. Risto Keinonen ja Kirsti Riipinen oli velvoitettu yhteisvastuullisesti suorittamaan Iida Salmiselle korvaukseksi hänelle vastauksen antamisesta HO:een aiheutuneista kuluista 150 markkaa.</p>
      <p>Pyytäen valituslupaa Risto Keinonen ja Kirsti Riipinen omasta puolestaan ja Liisi Keinosen oikeudenomistajina hakivat muutosta HO:n tuomioon. Lupa myönnettiin. Iida Salminen ja Helmi Heide antoivat heiltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun. Avioliittoon 17.12.1922 vihityt Peter Keinonen ja Olga Heide olivat 29.11.1965 tekemässään testamentissa määränneet: "Me allekirjoittaneet aviopuolisot ilmoitamme täten viimeisen tahdomme ja testamenttimme olevan, että toisen meistä kuoltua saa eloonjäänyt vapaasti ja ilman tilintekovelvollisuutta hallita kuolemaansa asti kaikkea pesämme omaisuutta jakamattomana olkoonpa se minkä nimistä tai laatuista tahansa." Jutussa esitetyt todistajanlausunnot eivät sisältäneet sellaista erityisperustetta, joka oikeuttaisi päättelemään, että Keinosen puolisoilla, joilla oli rintaperillisiä, olisi ollut tarkoitus vastoin testamentin sanamuotoa määrätä omistusoikeuden siirtymisestä jälkeen eläneelle. Olga Keinosella, jolla tosin oli ollut naimaosa Välirinteen tilaan, ei perintökaaren 12 luvun 4 §:n mukaisesti siten ollut ollut oikeutta ilman Risto Keinosen, Kirsti Riipisen ja Liisi Keinosen lupaa myydä yhdessä mainittujen henkilöiden kanssa omistamaansa tilaa. Tämän vuoksi KKO harkitsi oikeaksi, muuttaen HO:n tuomiota, selittää Välirinne nimisen tilan RN:o 61:1 22.7.1974 tehdystä kaupasta huolimatta edelleen kuuluvan Petter ja Olga Keinosen kuolinpesälle sekä julistaa Olga Keinosen 30.5.1969 sekä Iida Salmisen ja Helmi Heiden 27.9.1974 kysymyksessä olevaan tilaan saamat lainhuudon mitättömiksi. Koska Iida Salmisen ja Helmi Heiden ei ollut näytetty hallinneen mainittua tilaa vilpillisessä mielessä, KKO harkitsi oikeaksi jättää asian vahingonkorvauksen osalta HO:n tuomio lopputuloksen varaan. Jutun näin päättyessä Risto Keinonen ja Kirsti Riipinen vapautettiin velvollisuudesta korvata Iida Salmiselle HO:ssa aiheutuneita kuluja. Asian laatuun katsoen hylättiin Risto Keinosen ja Kirsti Riipisen vaatimus heidän muutoksenhakukulujensa korvaamisesta. Näin ollen myöskään Iisalmen kaupungille ei tullut korvausta siitä, että heitä oli avustanut tuon kaupungin yleinen oikeusavustaja.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Hämäläinen, Surakka ja Lindholm sekä ylimääräinen oikeusneuvos Setälä</p>
      </div>
    </div>
  </finlex:content>
</finlex:document>
