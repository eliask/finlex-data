<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830090t</dcterms:identifier>
  <finlex:ecliIdentifier>ECLI:FI:KKO:1983:II90</finlex:ecliIdentifier>
  <dcterms:title>KKO:1983-II-90</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
      <span>Työstä johtuvat olosuhteet</span>
      <span>Työmatka</span>
    </p>
  </dcterms:description>
  <finlex:registerNumber>VA82/59</finlex:registerNumber>
  <dcterms:date pvm="19830524">1983-05-24</dcterms:date>
  <finlex:fileCopyNumber>2123</finlex:fileCopyNumber>
  <dcterms:issued pvm="19830622">1983-06-22</dcterms:issued>
  <dcterms:abstract>
    <p>Työntekijä oli poistunut työpaikaltaan ennen varsinaisen työajan päättymistä tarkoituksenaan mennä työterveydenhoitajan vastaanotolle näyttämään kipeää kurkkuaan. Hän ei aikonut enää sen jälkeen samana päivänä palata työpaikalle vaan jatkaa suoraan asunnolleen. Ollessaan polkupyörällä matkalla vastaanotolle hän kaatui loukaten itsensä. Vahingoittumisen katsottiin tapahtuneen työstä johtuvissa olosuhteissa tehdyllä matkalla työpaikalta asunnolle.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19830090taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830090t.kko">
    <div>
      <h2 id="19830090taloa0">ASIAN KÄSITTELY ALEMMISSA OIKEUKSISSA</h2>
      <p>Suurtalouden työnjohtaja Kristiina A, joka oli Valtion ravitsemiskeskuksen työssä, oli 30.6.1980 poistunut työpaikaltaan kello 14.10 tarkoituksenaan mennä työterveydenhoitajan vastaanotolle näyttämään kipeää kurkkuaan ja tällöin matkalla kaatunut polkupyörällä saaden aivotärähdyksen ja kyynärpään pirstalemurtuman sekä naarmuja kasvoihin. Asiasta oli tapaturmavakuutuslain mukaisen korvauksen saamista varten ilmoitettu tapaturmavirastolle, joka oli 17.11.1980 evännyt korvauksen, koskei kerrottu tapaturma ollut kohdannut A:ta valtion työssä eikä muutoinkaan sellaisissa työstä johtuvissa olosuhteissa, että sitä olisi ollut pidettävä tapaturmavakuutuslain 4 §:ssä tarkoitettuna työtapaturmana.</p>
      <p>Vakuutusoikeus, jonka harkittavaksi tapaturmavirasto oli alistanut päätöksensä, p. 6.11.1981 oli vahvistanut tapaturmaviraston päätöksen.</p>
      <p>A haki muutosta vakuutusoikeuden päätökseen vaatien, että tapaturmavirasto velvoitettaisiin korvaamaan hänen tapaturmansa työtapaturmana. Valituksen johdosta tapaturmavirasto antoi siltä vaaditun vastauksen.</p>
    </div>
    <div>
      <h2 id=""/>
      <p>KKO p. tutki valituksen. Asiassa oli ilmennyt, että A:n normaali työaika olisi päättynyt kello 15.00 kuten myös työterveydenhoitajan vastaanottoaika. Ehtiäkseen vastaanotolle A oli poistunut työpaikalta jo 14.10 eikä hän enää tuona päivänä aikonut palata takaisin sinne. A oli siten kaatunut matkalla työpaikalta asunnolle, joten tapaturma oli kohdannut häntä sellaisissa työstä johtuvissa olosuhteissa, että sitä oli pidettävä tapaturmavakuutuslain 4 §:ssä tarkoitettuna työtapaturmana. Sen vuoksi KKO, kumoten vakuutusoikeuden päätöksen, määräsi tapaturmaviraston suorittamaan A:lle tapaturman johdosta lainmukaisen korvauksen. Asia palautettiin vakuutusoikeuteen tästä aiheutuvia toimia varten.</p>
      <div>
        <p>Ratkaisuun osallistuneet: oikeusneuvokset Leivonen ja Takala sekä ylimääräinen oikeusneuvos Hagman</p>
      </div>
    </div>
  </finlex:content>
</finlex:document>
