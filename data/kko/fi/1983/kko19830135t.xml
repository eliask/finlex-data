<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830135t</dcterms:identifier>
  <finlex:ecliIdentifier>ECLI:FI:KKO:1983:II135</finlex:ecliIdentifier>
  <dcterms:title>KKO:1983-II-135</dcterms:title>
  <dcterms:description>
    <p>
      <strong>Petos</strong>
    </p>
  </dcterms:description>
  <finlex:registerNumber>R82/414</finlex:registerNumber>
  <dcterms:date pvm="19830426">1983-04-26</dcterms:date>
  <finlex:fileCopyNumber>1677</finlex:fileCopyNumber>
  <dcterms:issued pvm="19831018">1983-10-18</dcterms:issued>
  <dcterms:abstract>
    <p>Oy A:n toimitusjohtaja X oli saatuaan tiedon A:n hakemisesta konkurssiin esittänyt B:lle takaisinmaksuehdoista poiketen koko A:n B:lle olevan lainan maksamista vapauttaakseen lainan takaajalla vastavakuutena olleet X:n vaimon asunto-osakkeet panttivastuusta.</p>
    <p>Konkurssihakemuksen merkitys X:n esittämän maksujärjestelyn vaikutuksille B:n asemaan velkojana oli niin olennainen, että X oli ollut velvollinen ilmoittamaan konkurssihakemuksesta B:lle. Laiminlyömällä tämän ilmoitusvelvollisuuden X oli tahallaan salaamalla erehdyttänyt B:n vastaanottamaan suorituksen koko lainasta. - Takaisinsaantikanteen perusteella B oli joutunut suorittamaan A:n konkurssipesälle takaisin lainan ennen konkurssia erääntymättömän osan. X tuomittiin petoksesta.</p>
    <p>Ään.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830135taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830135t.kko">
    <div>
      <h2 id="19830135taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja Oy B:n syytteestä Heinolan RO p. 5.2.1981 oli katsonut tosin selvitetyksi, että X oli 7. ja 8.12.1977 jälkeen toimiessaan Oy A:n toimitusjohtajana erehdyttämismielessä ja saadakseen itselleen tahi toiselle laitonta aineellista hyötyä salannut Oy B:ltä sen seikan, että Oy A oli 7. ja 8.12.1977 haettu konkurssiin kahden vakuutusyhtiön toimesta, mistä oli ollut seurauksena, että X oli useamman kerran puhelimitse pyytänyt mainittujen päivien jälkeen saada maksaa pois kokonaisuudessaan Oy A:n jäljellä olevan 140 625 markan suuruisen velan Oy B:lle. Erehdytettynä ja tietämättömänä mainituista konkurssihakemuksista ja luottaen X:n vilpittömyyteen Oy B oli 15.12.1977 suostunut ottamaan vastaan koko velkasaatavansa, josta erääntynyttä velkaa oli ollut 9 375 markkaa, ja luovuttanut X:lle ko. velan tunnusteena olleen velkakirjan, joka sisälsi Kansallis-Osake-Pankin 1.11.1974 antaman takaussitoumuksen eli pankkitakauksen. Kun Oy A oli 19.12.1977 asetettu konkurssiin edellä mainittujen hakijoiden toimesta, Kuopion RO 22.1.1979 julistamallaan päätöksellä ja Itä-Suomen HO 29.1.1981 antamallaan päätöksellä oli konkurssisäännön 46 §:n d kohdan nojalla velvoittanut Oy B:n suorittamaan takaisinsaantina 131 250 markkaa Oy A:n konkurssipesälle. X oli tuolla teollaan saanut itselleen tahi toiselle laitonta hyötyä Kansallis-Osake-Pankin Heinolan konttorin vapautettua ko. lainaan liittyvät vastavakuudet, johon kuuluivat mm. X:n oman asunnon hallintaoikeuden turvaavat asunto-osakkeet. Koska kuitenkin edellä kerrottu oli tapahtunut Oy A:n konkurssin alkamispäivän jälkeen, RO oli hylännyt rikoslain 36 luvun 1 §:n 1 momentin nojalla ajetun syytteen ja jutussa esitetyt korvausvaatimukset.</p>
      <p>Oy B oli saattanut jutun Kouvolan HO:n tutkittavaksi. HO:ssa Oy B oli vaatinut X:n tuomitsemista RO:n päätöksessä ilmenevästä teosta rangaistukseen petoksesta sekä hänen velvoittamistaan suorittamaan Oy B:lle korvaukseksi teollaan aiheuttamasta vahingosta 131 250 markkaa 6 prosentin korkoineen 15.12.1977 lukien ja korvaamaan yhtiön oikeudenkäyntikulut jutussa. Määräajan jälkeen Oy B oli toimittanut HO:lle ilmoituksen, jonka mukaan etuoikeutta vailla olevat saatavat eivät saaneet jako-osuutta Oy A:n konkurssissa.</p>
      <p>HO p. 6.4.1982 oli ottaen Oy B:n sille toimittaman lisäselvityksen oikeudenkäymiskaaren 26 luvun 5 §:n nojalla erityisestä syystä huomioon, tutkinut jutun ja katsonut selvitetyksi, että X oli saanut RO:n päätöksessä kerrotulla menettelyllään hyötyä siten, että hän oli suorittanut Oy B:n saatavan Oy A:n varoista ja näin saanut vapautettua kyseisen saamisen takaajalla Kansallis-Osake-Pankilla vastavakuutena olleet Oy A:lle kuulumattomat X:n panttaamat asunto-osakkeet. Oy B oli X:n menettelystä kärsinyt tappiota siten, että se oli joutunut takaisinsaantikanteen johdosta suorittamaan konkurssipesälle X:n maksaman määrän ja menetettyään saamisellaan olleet vakuudet joutunut etuoikeudettoman velkojen asemaan, jolle ei konkurssipesän toimitsijamiesten ilmoituksen mukaan tulisi kertymään jako-osuutta. RO:n päätöksessä kerrotulla menettelyllään X oli syyllistynyt petokseen.</p>
      <p>Sen vuoksi HO oli, kumoten RO:n päätöksen, rikoslain 36 luvun 1 §:n 1 momentin nojalla tuominnut X:n petoksesta ehdolliseen 7 kuukauden vankeusrangaistukseen ja sen ohella 40:een 13 markan päiväsakkoon sekä velvoittanut hänet suorittamaan Oy B:lle korvaukseksi rikoksella aiheuttamastaan vahingosta 131 250 markkaa 5 prosentin korkoineen 5.2.1981 lukien ja korvaukseksi oikeudenkäyntikuluista jutussa 1 000 markkaa. X:n maksettavasta vahingonkorvauksesta oli vähennettävä, mitä Oy B mahdollisesti sai Oy A:n konkurssissa jako-osuutena.</p>
      <p>Pyytäen valituslupaa X haki muutosta HO:n päätökseen vaatien häntä vastaan ajetun syytteen ja korvausvaatimusten hylkäämistä. Valituslupa myönnettiin 5.11.1982. Virallinen syyttäjä ja Oy B antoivat näiltä muutoksenhakemuksen johdosta pyydetyt vastaukset.</p>
    </div>
    <div>
      <h2 id=""/>
      <p>KKO p. tutki jutun.</p>
      <p>Takaisinmaksuehtojen mukaan kysymyksessä oleva laina oli maksettava takaisin 10.4.1977 alkaen kuutenatoista puolivuosittaisena lyhennyksenä. Saatuaan 7. ja 8.12.1977 tiedon kahden velkojan hakemuksista myös mainitun lainan velallisena olleen Oy A:n asettamisesta konkurssiin, X oli kuitenkin pyrkinyt maksamaan heti takaisin koko lainan vapauttaakseen lainan takaajalla vastavakuutena olleet, aikaisemmin vaimolleen luovuttamansa asunto-osakkeet panttivastuusta.</p>
      <p>Esittäessään Oy B:lle takaisinmaksuehdoista poiketen koko lainan maksamista X ei ollut ilmoittanut konkurssihakemuksista. Tämä seikka olisi kuitenkin ollut Oy B:lle merkityksellinen, jotta se olisi voinut oikein arvioida velkasuhteen päättämistä X:n esittämällä tavalla. Konkurssihakemusten merkitys X:n velallisyhtiön puolesta esittämän maksujärjestelyn vaikutuksille velkasuhteen toisen osapuolen Oy B:n asemaan oli siten ollut niin olennainen, että X velallisyhtiön edustajana oli ollut velvollinen ilmoittamaan niistä Oy B:lle. Laiminlyömällä tämän ilmoitusvelvollisuuden X oli tahallaan salaamalla erehdyttänyt Oy B:n vastaanottamaan 15.12.1977 suorituksen koko lainasta. Tästä oli Oy A:n konkurssiin asettamisen ja Oy B:n lainan ennen konkurssia erääntymättömän 131 250 markan suuruisen osan takaisinmaksuvelvollisuuden takia aiheutunut Oy B:lle saman suuruinen tappio, kun se ei ollut saanut tästä saatavastaan maksua myöskään konkurssiin luovutetuista varoista eikä X:n suorittaman takaisinmaksun johdosta maksuvastuustaan vapautuneelta takaajalta.</p>
      <p>KKO katsoi, että X maksaessaan edellä mainituissa tarkoituksessa ja olosuhteissa koko lainan oli pyrkinyt hankkimaan itselleen ja vaimolleen laitonta aineellista etua, että hän oli erehdyttänyt Oy B:n ottamaan vastaan koko lainan takaisinmaksun salaamalla että hakemus maksuun käytettävien varojen luovuttamisesta konkurssiin oli jo vireillä ja että X oli tällä menettelyllä aiheuttanut Oy B:lle edellä mainitun rahan tappion.</p>
      <p>Edellä mainituilla perusteilla KKO katsoi, ettei ollut syytä muuttaa HO:n päätöksen lopputulosta. X velvoitettiin korvaamaan Oy B:lle sillä vastauksen antamisesta KKO:ssa olleet kulut 500 markalla.</p>
      <div>
        <h3>Eri mieltä olevan jäsenen lausunto</h3>
        <p>Ylimääräinen oikeusneuvos Hagman hyväksyi jutun esittelijän mietinnön, joka kuului: KKO tutkinee jutun. Tarjotessaan RO:n päätöksessä kerrotuin tavoin Oy B:lle maksua tällä Oy A:lta olleesta velasta kokonaisuudessaan X ei ole konkurssisäännön määräyksiin perehtymättömänä saattanut ottaa huomioon edes sitä mahdollisuutta, että maksu tulisi perääntymään siltä osin kuin sanottua velkaa ei katsota maksuhetkellä erääntyneeksi ja että Oy B vapautettuaan sanotun velan vakuutena olleen pankkitakauksen tämän vuoksi tulisi kärsimään HO:n päätöksessä kerrotun vahingon. KKO katsonee sen vuoksi, että X:n teolta on puuttunut rangaistavuuden edellyttämä tahallisuus. KKO, kumoten HO:n päätöksen, hylännee X:ää vastaa ajetun syytteen ja häneen kohdistetut korvausvaatimukset sekä vapauttanee hänet hänelle tuomituista rangaistuksesta ja korvausvelvollisuudesta.</p>
        <div>
          <p>Ratkaisuun osallistuneet: oikeusneuvokset Heinonen, Ketola ja Aro sekä ylimääräinen oikeusneuvos Roos</p>
        </div>
      </div>
    </div>
  </finlex:content>
</finlex:document>
