<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830100t</dcterms:identifier>
  <finlex:ecliIdentifier>ECLI:FI:KKO:1983:II100</finlex:ecliIdentifier>
  <dcterms:title>KKO:1983-II-100</dcterms:title>
  <dcterms:description>
    <p>
      <strong>Laina</strong>
      <span>Lainan palauttamisesta kieltäytyminen</span>
    </p>
  </dcterms:description>
  <finlex:registerNumber>H82/553</finlex:registerNumber>
  <dcterms:date pvm="19830518">1983-05-18</dcterms:date>
  <finlex:fileCopyNumber>2030</finlex:fileCopyNumber>
  <dcterms:issued pvm="19830629">1983-06-29</dcterms:issued>
  <dcterms:abstract>
    <p>Kirjaston kehotuksista huolimatta syytetty oli huolimattomuudesta jättänyt palauttamatta lainaamansa kirjat. Syytetty ei ollut syyllistynyt rikoslain 38 luvun 6 §:n 2 momentissa tarkoitettuun rikokseen.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19830100taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830100t.kko">
    <div>
      <h2 id="19830100taloa0">ASIAN KÄSITTELY ALEMMISSA OIKEUKSISSA</h2>
      <p>Lahden RO oli 9.12.1982 julistamallaan lainvoimaisella päätöksellä tuominnut autonkuljettaja H:n rikoslain 38 luvun 6 §:n 2 momentin nojalla rangaistukseen lainan palauttamatta jättämisestä ja velvoittanut hänet suorittamaan Lahden kaupungille vahingonkorvausta 187 markkaa 60 penniä.</p>
      <p>Jutussa oli RO katsonut selvitetyksi, että H oli jättänyt eräpäivänä 5.8.1981 palauttamatta Lahden kaupunginkirjastoon sieltä lainaamansa neljä kirjaa. Koska asiakirjoista kävi ilmi, että palauttamatta jääminen oli johtunut H:n ilmoituksen mukaan aikoinaan huolimattomuudesta ja että kirjat olivat häneltä sittemmin hävinneet, eikä H näin ollen ollut kieltäytynyt antamasta takaisin lainaa ja kun H:n, jonka ei myöskään ollut näytetty tahallaan hävittäneen mainittuja kirjoja, ei edellä sanottuun nähden voitu katsoa syyllistyneen rangaistavaan tekoon, RO:n puheenjohtajana jutussa toiminut oikeusneuvosmies oli pyytänyt, että RO:n päätös purettaisiin ja poistettaisiin siltä osin kuin H oli sillä tuomittu rangaistukseen.</p>
    </div>
    <div>
      <h2 id=""/>
      <p>KKO p. tutki asian.</p>
      <p>Asiakirjoista ilmeni, että kirjojen palauttamatta jättäminen oli johtunut H:n huolimattomuudesta. H ei näin ollen ollut rikoslain 38 luvun 6 §:n 2 momentissa tarkoitetulla tavalla kieltäytynyt palauttamasta lainakirjoja. Sen vuoksi KKO oikeudenkäymiskaaren 31 luvun 8 §:n 4 kohdan nojalla purki ja poisti Lahden RO:n 9.12.1982 julistaman päätöksen siltä osin kuin H oli sillä tuomittu rangaistukseen. Vahingonkorvauksen osalta päätös jäi pysyväksi.</p>
      <div>
        <p>Ratkaisuun osallistuneet: oikeusneuvokset Leivonen, Takala ja Lindholm sekä ylimääräiset oikeusneuvokset Surakka ja Hagman</p>
      </div>
    </div>
  </finlex:content>
</finlex:document>
