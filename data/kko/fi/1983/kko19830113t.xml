<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830113t</dcterms:identifier>
  <finlex:ecliIdentifier>ECLI:FI:KKO:1983:II113</finlex:ecliIdentifier>
  <dcterms:title>KKO:1983-II-113</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>Oikeuden lupa kiinteistön myymiseen</strong>
    </p>
    <p>
      <strong>Holhousasia</strong>
    </p>
  </dcterms:description>
  <finlex:registerNumber>H82/564</finlex:registerNumber>
  <dcterms:date pvm="19830224">1983-02-24</dcterms:date>
  <finlex:fileCopyNumber>912</finlex:fileCopyNumber>
  <dcterms:issued pvm="19830907">1983-09-07</dcterms:issued>
  <dcterms:abstract>
    <p>Eloonjääneen puolison omistaman kiinteistön, johon kuolleella puolisolla oli ollut avio-oikeus, myyntiin puolisoiden alaikäisen rintaperillisen kohdalta AL 86 §:n 2 mom:n edellyttämä oikeuden lupa oli haettava OK 10 luv. 2 §:n 1 mom:n mukaisesti siinä tuomioistuimessa, jossa vainajalla oli ollut asunto ja koti.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19830113taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830113t.kko">
    <div>
      <h2 id="19830113taloa0">ASIAN KÄSITTELY ALEMMISSA OIKEUKSISSA</h2>
      <p>KKO:een saapuneessa hakemuksessa Iida A oli anonut, että KKO purkaisi Muonion KO:n 21.1.1982 julistaman päätöksen, jolla hänen anomuksensa luvan saamiseksi alaikäisen Tero A:n osalta kiinteistökauppaan oli holhouslain 15 §:n nojalla jätetty KO:n toimivaltaan kuulumattomana asiana tutkimatta, koska Iida ja Tero A:n kotipaikka oli Lohjan kaupunki, jonka holhouskirjaan Tero A myös oli merkitty.</p>
    </div>
    <div>
      <h2 id=""/>
      <p>KKO p. tutki asian ja totesi, että Iida A omisti Enontekiön kunnan Kyrön kylässä sijaitsevan Tiensuun tilan RN:o 2:18, johon hänen 9.12.1979 kuolleella miehellään, Enontekiön kunnasta olleella Jaakko A:lla oli ollut avio-oikeus. Tero A oli Iida ja Jaakko A:n rintaperillinen. Tero A:n ollessa alaikäinen Iida A oli hänen osaltaan pyytänyt Muonion KO:lta avioliittolain 86 §:n 2 momentissa tarkoitettua lupaa 8.9.1980 tehdylle kaupalle, jolla Iida A oli hänen ja Jaakko A:n täysi-ikäisten rintaperillisten suostumuksella myynyt määräalan Tiensuun tilasta.</p>
      <p>Lupa-asiassa oli kysymys Iida A:n oikeudesta vallita omaisuuttaan A:n puolisoiden avioliiton päättymisen ja osituksen välisenä aikana. Huomioon ottaen, että lupahakemus tarkoitti omaisuutta, joka kuului A:n puolisoiden ositettavaan omaisuuteen ja jonka vallinnasta Iida A oli osituksessa velvollinen tekemään tilin, myös puheena olevan lupa-asian käsittely kuului sille tuomioistuimelle, joka oikeudenkäymiskaaren 10 luvun 2 §:n 1 momentin mukaan olisi toimivaltainen ratkaisemaan Iida ja Jaakko A:n perillisten välisen ositusriidan. Kun Jaakko A:n asunto ja koti oli ollut Muonion KO:n tuomiopiirissä, KO:n päätös, jolla hakemus oli jätetty sen toimivaltaan kuulumattomana tutkimatta, perustui väärään lain soveltamiseen.</p>
      <p>Lausumillaan perusteilla KKO oikeudenkäymiskaaren 31 luvun 7 §:n 1 momentin 4 kohdan nojalla purki ja poisti Muonion KO:n 21.1.1982 holhousasiain pöytäkirjan 2 §:n kohdalla julistaman päätöksen sekä palautti asian KO:een, jonka tuli ilmoituksesta ottaa asia uudelleen varsinaisasiana käsiteltäväksi ja siinä laillisesti menetellä.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Nikkarinen ja af Hällström sekä ylimääräiset oikeusneuvokset Surakka ja Heikkilä</p>
      </div>
    </div>
  </finlex:content>
</finlex:document>
