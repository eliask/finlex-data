<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830128t</dcterms:identifier>
  <finlex:ecliIdentifier>ECLI:FI:KKO:1983:II128</finlex:ecliIdentifier>
  <dcterms:title>KKO:1983-II-128</dcterms:title>
  <dcterms:description>
    <p>
      <strong>Tutkintavankeus</strong>
    </p>
  </dcterms:description>
  <finlex:registerNumber>R83/231</finlex:registerNumber>
  <dcterms:date pvm="19830601">1983-06-01</dcterms:date>
  <finlex:fileCopyNumber>2265</finlex:fileCopyNumber>
  <dcterms:issued pvm="19831005">1983-10-05</dcterms:issued>
  <dcterms:abstract>
    <p>Syytetty oli saatu verekseltään kiinni epäiltynä eri rikoksista, joista hänet sittemmin tuomittiin vankeusrangaistukseen. Kiinniottamisen jälkeen syytetty oli ensin laitettu säilöön päihtymyksen vuoksi, minkä jälkeen hänet oli rikosten vuoksi pidätetty. Rikosjutussa säilössäoloaikakin vähennettiin RL 3 luvun 11 §:n perusteella tuomitusta rangaistuksesta, koska syytetty oli alunperin menettänyt vapautensa noiden rikosten johdosta.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19830128taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830128t.kko">
    <div>
      <h2 id="19830128taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ynnä muiden ajamasta syytteestä Rovaniemen KO p. 24.3.1982 oli tuominnut A:n täyttä ymmärrystä vailla olevana yksin teoin tehdyistä moottoriajoneuvon luvattomasta käyttöönottamisesta, törkeästä rattijuopumuksesta, liikennerikkomuksesta ja ajokortitta ajosta vankeusrangaistukseen, mikä oli yhdistetty toiseen A:lle jutussa tuomittuun vankeusrangaistukseen. Yhdistetystä 3 kuukauden 15 päivän vankeusrangaistuksesta KO oli rikoslain 3 luvun 11 §:n nojalla vähentänyt vapaudenmenetysaikaa 28.1. - 23.2.1982 vastaavat 27 päivää.</p>
      <p>Rovaniemen HO, jonka tutkittavaksi virallinen syyttäjä oli saattanut jutun, p. 20.1.1983 oli, muuttaen KO:n päätöstä, tuominnut A:n täyttä ymmärrystä vailla olevana moottoriajoneuvon luvattomasta käyttöönottamisesta ja sen kanssa kokonaan tai osaksi yksin teoin tehdyistä törkeästä rattijuopumuksesta, liikennerikkomuksesta ja moottoriajoneuvon kuljettamisesta ilman asianmukaista lupaa vankeusrangaistukseen, mikä oli yhdistetty A:lle jutussa tuomittuihin muihin rangaistuksiin. Yhdistetystä 5 kuukauden 10 päivän vankeusrangaistuksesta HO oli vähentänyt vapaudenmenetysaikaa 27.1. - 23.2.1982 vastaavat 28 päivää.</p>
      <p>Pyytäen valituslupaa virallinen syyttäjä haki muutosta HO:n päätökseen. Lupa myönnettiin. A:lle varattiin tilaisuus vastata virallisen syyttäjän muutoksenhakemukseen, mutta hän ei käyttänyt tilaisuutta hyväkseen.</p>
      <p>Virallinen syyttäjä vaati, että yhdistetystä vankeusrangaistuksesta vähennettiin rikoslain 3 luvun 11 §:n nojalla ainoastaan vapaudenmenetysaikaa 28.1. - 23.2.1983 vastaavat 27 päivää. A oli ollut päihtymyksen vuoksi säilössä 27.1.1982 klo 22.15 - 28.1.1982 klo 9.00, mitä aikaa ei tulisi ottaa huomioon rikoslain 3 luvun 11 §:n mukaista vähennystä laskettaessa.</p>
    </div>
    <div>
      <h2 id=""/>
      <p>KKO p. tutki valituksen.</p>
      <div>
        <h3>Perustelut</h3>
        <p>A oli 27.1.1982 noin kello 21 poliisien toimesta otettu kiinni verekseltään epäiltynä moottoriajoneuvon luvattomasta käyttöönottamisesta ja rattijuopumuksesta. Hänelle oli samana iltana klo 21.50 - 22.10 suoritettu oikeuslääketieteellinen päihdetutkimus, minkä jälkeen hänet oli klo 22.15 pantu säilöön juopumuksen vuoksi. A oli siten alunperin menettänyt vapautensa niiden rikosten vuoksi, joista hänet sittemmin oli tuomittu rangaistukseen.</p>
      </div>
      <div>
        <h3>Päätöslauselma</h3>
        <p>HO:n päätöstä ei muutettu.</p>
        <div>
          <p>Ratkaisuun osallistuneet: oikeusneuvokset Leivonen, Takala ja Lindholm sekä ylimääräiset oikeusneuvokset Surakka ja Hagman</p>
        </div>
      </div>
    </div>
  </finlex:content>
</finlex:document>
