<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830140t</dcterms:identifier>
  <finlex:ecliIdentifier>ECLI:FI:KKO:1983:II140</finlex:ecliIdentifier>
  <dcterms:title>KKO:1983-II-140</dcterms:title>
  <dcterms:description>
    <p>
      <strong>Konkurssi</strong>
    </p>
    <p>
      <strong>Takaisinsaanti konkurssipesään</strong>
    </p>
    <p>
      <strong>Velkakirja</strong>
    </p>
  </dcterms:description>
  <finlex:registerNumber>S82/1026</finlex:registerNumber>
  <dcterms:date pvm="19830901">1983-09-01</dcterms:date>
  <finlex:fileCopyNumber>3221</finlex:fileCopyNumber>
  <dcterms:issued pvm="19831031">1983-10-31</dcterms:issued>
  <dcterms:abstract>
    <p>Velallinen oli viimeisinä 60 päivänä ennen konkurssin alkua omasta aloitteestaan suorittanut vaadittaessa maksettavaksi sovitun velan. Koska velallisella VKL 5 §:n mukaan oli ollut oikeus halutessaan maksaa velka ja se siten oli suorituksen johdosta erääntynyt maksettavaksi, KS 46 §:n d kohdan nojalla ajettu takaisinsaantikanne hylättiin.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830140taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830140t.kko">
    <div>
      <h2 id="19830140taloa0">ASIAN KÄSITTELY ALEMMISSA OIKEUKSISSA</h2>
      <p>A Oy:n konkurssipesän säästöpankki B:lle 10.5.1982 tiedoksi annetun haasteen nojalla ajamasta kanteesta Turun RO p. 15.7.1982 oli lausunut selvitetyksi, että yhtiö oli 1.9.1981 maksanut säästöpankille tuolloin vielä erääntymättömän, 23.9.1976 päivättyyn velkakirjaan perustuvan velan loppusuorituksen korkoineen, yhteensä 31 109,20 markkaa. Yhtiö oli sittemmin 6.10.1981 Piikkiön KO:lle jättämästään hakemuksesta asetettu konkurssiin. Tämän vuoksi ja kun mainittu velan maksaminen oli tapahtunut viimeisinä 60 päivänä ennen konkurssin alkua, RO oli konkurssisäännön 46 §:n d kohdan nojalla julistanut tuon maksun peräytyneeksi ja velvoittanut säästöpankin suorittamaan yhtiön konkurssipesälle maksetut 31 109 markkaa 20 penniä 5 prosentin vuotuisine korkoineen luettuna 30 000 markan määrälle 10.5.1982 lukien sekä korvaukseksi oikeudenkäyntikuluista 800 markkaa.</p>
      <p>Konkurssisäännön 48 §:n mukaan säästöpankki oikeutettiin valvomaan sille takaisinsaantikanteen johdosta syntyvä saatava, jos se tahtoi tuota oikeutta hyväkseen käyttää, ja pankin oli valvottava kyseinen saamisensa yhtiön konkurssissa Piikkiön KO:ssa viimeistään 2 kuukauden kuluessa siitä kun RO:n päätös oli saanut lainvoiman, ja säästöpankki sai, sitten kun sen saatava oli vahvistettu velkojanvalalla, jos pankin vaatimus nähtiin lailliseksi, vähentää siitä, mitä sen RO:n päätöksen perusteella olisi annettava takaisin konkurssipesään, niin paljon kuin pankin saatavan osalle olisi pitänyt tulla, jos se olisi paikalletulopäivänä valvottu.</p>
      <p>Turun HO, jonka tutkittavaksi säästöpankki oli saattanut jutun, t. 15.10.1982 oli jättänyt asian RO:n päätöksen varaan ja velvoittanut pankin suorittamaan yhtiön konkurssipesälle korvaukseksi sillä jutun vuoksi HO:ssa olleista kuluista 700 markkaa.</p>
      <p>Pyytäen valituslupaa säästöpankki haki muutosta HO:n tuomioon. Lupa myönnettiin ja yhtiön konkurssipesä antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun ja katsoi selvitetyksi, että yhtiö oli pankille kysymyksessä olevasta velasta 23.4.1976 antamassaan velkakirjassa sitoutunut maksamaan lainan takaisin vaadittaessa sekä lisäksi noudattamaan muun muassa ehtoa siitä, että laina, ellei korkoa maksettu määräaikana, oli ilman irtisanomista heti maksettavaksi erääntynyt, jos pankki niin vaati.</p>
      <p>Velkakirjalain 5 §:n mukaan velallisella oli oikeus suorittaa velka milloin itse haluaa, jollei erääntymisajasta ollut sovittu. Velkakirjan edellä mainittu ehto pankin oikeudesta koronmaksun laiminlyömisen johdosta ei ollut tällainen sopimus erääntymisajasta. Velka oli näin ollen joutunut maksettavaksi yhtiön suorittaessa sen.</p>
      <p>Mainituilla perusteilla KKO, kumoten HO:n tuomion ja RO:n päätöksen hylkäsi konkurssipesän kanteen. Konkurssipesä velvoitettiin suorittamaan säästöpankille korvaukseksi sillä jutussa olleista kuluista 3 000 markkaa.</p>
      <div>
        <p>Ratkaisuun osallistuneet: presidentti Olsson, oikeusneuvokset Hämäläinen, Hiltunen ja Roos sekä ylimääräinen oikeusneuvos Paasikoski</p>
      </div>
    </div>
  </finlex:content>
</finlex:document>
