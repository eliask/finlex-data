<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830134t</dcterms:identifier>
  <finlex:ecliIdentifier>ECLI:FI:KKO:1983:II134</finlex:ecliIdentifier>
  <dcterms:title>KKO:1983-II-134</dcterms:title>
  <dcterms:description>
    <p>
      <strong>Ulosmittaus</strong>
    </p>
    <p>
      <strong>Takaisinsaanti UL 3:35 nojalla</strong>
    </p>
  </dcterms:description>
  <finlex:registerNumber>S83/65</finlex:registerNumber>
  <dcterms:date pvm="19830518">1983-05-18</dcterms:date>
  <finlex:fileCopyNumber>2042</finlex:fileCopyNumber>
  <dcterms:issued pvm="19831012">1983-10-12</dcterms:issued>
  <dcterms:abstract>
    <p>Velkojalla, jonka saatavan suoritukseksi oli ulosmitattu irtainta omaisuutta, ei katsottu olevan oikeussuojan tarvetta ulosottomenettelyn kestäessä UL 3:35:n nojalla ajaa erillistä kannetta tämän omaisuuden sivulliselle tapahtuneen luovutuksen peräyttämiseksi.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830134taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830134t.kko">
    <div>
      <h2 id="19830134taloa0">ASIAN KÄSITTELY ALEMMISSA OIKEUKSISSA</h2>
      <p>Järvenpään kaupungin sosiaalilautakunta oli Juhani A:lle tiedoksi annetun haasteen nojalla Tampereen RO:ssa lausunut, että sosiaalilautakunnan hakemuksesta oli 12.10.1981 Hämeenlinnan kaupungissa ulosmitattu Raimo A:n osuus Raimo ja Juhani A:n isän Oiva A:n kuolinpesästä Raimo A:n maksamattomien 56 872,28 markan määräisten elatusapujen suorittamiseksi. Juhani A oli Hämeenlinnan maistraatille tekemässään valituksessa vaatinut ulosmittauksen kumoamista, koska Raimo A oli 22.9.1981 luovuttanut hänelle pesäosuutensa velkojensa suoritukseksi. Koska pesäosuuden luovutuksen yksinomaisena tarkoituksena oli ollut siirtää omaisuus sosiaalilautakunnan vahingoksi Juhani A:lle, sosiaalilautakunta oli ulosottolain 3 luvun 35 §:n nojalla vaatinut, että Raimo A:n pesäosuuden luovutus Juhani A:lle julistettaisiin peräytyneeksi sosiaalilautakunnan oikeutta loukkaavana ja että kyseinen omaisuus, jota koskeva ulosmittaus oli edelleen kesken, saataisiin käyttää sosiaalilautakunnan Raimo A:lta olevan saatavan suoritukseksi.</p>
      <p>Kuultuaan Juhani A:ta RO p. 10.5.1982 oli käsitellyt jutun. Koska kysymyksessä oleva irtain omaisuus oli 12.10.1981 Hämeenlinnan kaupungin määrätyn ulosottomiehen toimesta Raimo A:lta kantajan ilmoittamasta saatavasta ulosmitattu eikä sitä ollut vain ulosottolain 3 luvun 35 §:n mukaisesti haettu ulosmitattavaksi, RO oli katsonut, että kannetta voitiin ajaa vain ulosottolain 4 luvun 10 §:n mukaisena irtaimen omaisuuden ulosmittausta koskevana kanteena, minkä vuoksi ja kun ulosmitattu omaisuus oli Hämeenlinnan kaupungissa, jossa Oiva A oli kuollut ja jossa häneltä jäänyt omaisuus oli esitetyn selvityksen, erityisesti Oiva A:n jälkeen laaditun perunkirjan mukaan ollut kokonaisuudessaan, RO oli ulosottolain 4 luvun 10 §:n 1, 2 ja 3 momentin ja oikeudenkäymiskaaren 10 luvun 11 §:n 1 momentin nojalla katsonut, ettei se ollut toimivaltainen tutkimaan kysymyksessä olevaa ulosmitattua irtainta omaisuutta koskevaa kannetta, ja sen vuoksi jättänyt kanteen tutkittavaksi ottamatta. Asian näin päättyessä oli sosiaalilautakunta velvoitettu maksamaan Juhani A:lle oikeudenkäyntikulujen korvauksena 1 400 markkaa.</p>
      <p>Turun HO, jossa sosiaalilautakunta oli hakenut muutosta RO:n päätökseen, p. 19.11.1982 oli käsitellyt jutun. Koska sosiaalilautakunta oli myöntänyt omistusoikeuden ulosmitattuun pesäosuuteen siirtyneen Juhani A:lle, ei asiassa siten ollut kysymys ulosottolain 4 luvun 10 §:ssä tarkoitetusta ulosmitattua irtainta omaisuutta koskevasta riidasta, vaan ulosottolain 3 luvun 35 §:ssä tarkoitetusta irtaimen omaisuuden peräyttämistä koskevasta kanteesta, jollaista voitiin oikeudenkäymiskaaren 10 luvun 1 §:n mukaan ajaa vastaajan kotipaikan oikeudessa. Sen vuoksi ja kun RO:n siten ei olisi tullut jättää kannetta tutkimatta, HO oli, kumoten RO:n päätöksen ja vapauttaen sosiaalilautakunnan sille määrätystä korvausvelvollisuudesta, palauttanut jutun RO:een, jonka tuli palauttamispäätöksen saatua lainvoiman ilmoituksesta ottaa juttu uudelleen käsiteltäväkseen.</p>
      <p>Pyytäen valituslupaa Juhani A haki muutosta HO:n päätökseen. Lupa myönnettiin. Sosiaalilautakunta ja Raimo A antoivat näiltä valituksen johdosta vaaditut vastaukset. Hämeenlinnan maistraatti ilmoitti, että Juhani A:n ulosmittausvalitus oli edelleen siellä ratkaisematta.</p>
      <p>Juhani A pyysi, että HO:n ja RO:n päätökset asiassa kumottaisiin. Lisäksi hän vaati sosiaalilautakunnan velvoittamista korvaamaan hänen kulunsa asiassa.</p>
      <p>Sosiaalilautakunta vaati muutoksenhakemuksen hylkäämistä ja korvausta vastauksen antamisesta olleista kuluista.</p>
    </div>
    <div>
      <h2 id=""/>
      <p>KKO p. tutki valituksen ja totesi, että sosiaalilautakunta velkojana vaati kanteessaan ulosmittausvelallisen Raimo A:n pesäosuuden luovutusta Juhani A:lle peräytettäväksi ulosottolain 3 luvun 35 §:ssä tarkoitetulla tavalla. Kysymyksessä oleva pesäosuus oli jo kuitenkin ulosmitattu ja Juhani A:n ulosmittauksesta tekemästä valituksesta asia oli saadun selvityksen mukaan tällä hetkellä ulosotonhaltijan ratkaistavana.</p>
      <p>Ulosmittausvalituksen ratkaisun sisällöstä riippuen peräyttämiskanne voi osoittautua tarpeettomaksi tai sosiaalilautakunta voi turvautua ulosottolain 4 luvun 10 §:n 4 momentissa tarkoitettuun menettelyyn taikka se voi panna laillisessa ajassa vireille peräyttämiskanteen. Tämän vuoksi ulosmittausvalituksen ollessa vireillä sosiaalilautakunnalla ei ollut oikeudellista tarvetta tämän peräyttämiskanteen ajamiseen.</p>
      <div>
        <h3>Päätöslauselma</h3>
        <p>Näillä perusteilla KKO, kumoten HO:n päätöksen, jätti sosiaalilautakunnan kanteen tutkimatta. Asian laatuun nähden Juhani A sai itse kärsiä asiasta olleet kulunsa.</p>
        <div>
          <p>Ratkaisuun osallistuneet: oikeusneuvokset Jalanko, Heinonen, Nybergh ja Ketola sekä ylimääräinen oikeusneuvos Roos</p>
        </div>
      </div>
    </div>
  </finlex:content>
</finlex:document>
