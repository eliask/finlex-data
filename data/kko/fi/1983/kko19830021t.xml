<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830021t</dcterms:identifier>
  <finlex:ecliIdentifier>ECLI:FI:KKO:1983:II21</finlex:ecliIdentifier>
  <dcterms:title>KKO:1983-II-21</dcterms:title>
  <dcterms:description>
    <p>
      <strong>Vahvistuskanne</strong>
    </p>
    <p>
      <strong>Takaisinsaanti</strong>
    </p>
  </dcterms:description>
  <finlex:registerNumber>S81/1016</finlex:registerNumber>
  <dcterms:date pvm="19820823">1982-08-23</dcterms:date>
  <finlex:fileCopyNumber>3373/82</finlex:fileCopyNumber>
  <dcterms:issued pvm="19830222">1983-02-22</dcterms:issued>
  <dcterms:abstract>
    <p>Lääninhallitus oli virka-apuasiassa velvoittanut A:n ulosottolain 7 luvun 15 §:n nojalla häädön uhalla muuttamaan asumastaan rakennuksesta. A vaati tuomioistuimessa lääninhallituksen päätöksen kumoamista ja sen vahvistamista, että hänellä oli asumisoikeus ko. rakennukseen. KO hylkäsi kanteen. HO jätti vahvistuskanteen tutkimatta, koska A:n asumisoikeus tulisi ratkaistuksi pääasiana olevan takaisinsaantikanteen ratkaisemisen yhteydessä eikä A:lla siten ollut oikeudellista tarvetta ajaa sen rinnalla asumisoikeutta koskevaa vahvistuskannetta. KKO totesi A:lla olevan oikeudellinen tarve saada ratkaisu kumpaankin vaatimukseensa ja tutki myös asumisoikeuden vahvistamista koskevan vaatimuksen.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19830021taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830021t.kko">
    <div>
      <h2 id="19830021taloa0">ASIAN KÄSITTELY ALEMMISSA OIKEUKSISSA</h2>
      <p>Hämeen lääninhallitus oli 22.9.1980 antamassaan päätöksessä todennut, ettei A ollut näyttänyt, että hänellä olisi ollut oikeus asua X:n kartanon päärakennuksessa, joka 6.1.1968 vahvistetulla kauppakirjalla oli pidätetty eläke-etuna B:n asunnoksi. Tämän vuoksi lääninhallitus oli ulosottolain 7 luvun 15 §:n nojalla B:n hakemuksesta velvoittanut A:n heti häädön uhalla muuttamaan pois sanotusta rakennuksesta ja jättämään sen B:n vapaaseen hallintaan.</p>
      <p>A oli nostanut B:tä vastaan Hauhon KO:ssa takaisinsaantikanteen lausuen siitä, että hänellä oli hänen ja B:n välisen oikeussuhteen perusteella oikeus edelleen asua X:n kartanon päärakennuksessa ja vaatinut, että KO toteaisi ja vahvistaisi hänellä olevan tuollaisen oikeuden ja että LH:n päätös kumottaisiin.</p>
      <p>B:n vastustettua A:n kannetta KO p. 12.1.1981 oli lausunut selvitetyksi, että B ja hänen miehensä olivat sanotulla 6.1.1968 vahvistetulla kauppakirjalla myydessään X:n kartanon pidättäneet B:lle hänen kuolemaansa asti eläke-etuna asunnoksi sen päärakennuksen lämpöineen ja valoineen, kunnossapitoineen ja pihanhoitoineen. Tämän vuoksi ja koskei A ollut näyttänyt, että olisi oikeus asua sanotussa päärakennuksessa eikä hän B:n kehotuksesta huolimatta ollut muuttanut siitä pois, KO oli hylännyt kanteen pysyttäen LH:n päätöksen.</p>
      <p>Kouvolan HO, jossa A oli hakenut muutosta KO:n päätökseen, t. ja p. 30.9.1981 oli todennut, että koska A:n asumisoikeus päärakennuksessa oli tullut ratkaistuksi pääasiana olevan takaisinsaantikanteen ratkaisun yhteydessä, A:lla ei ollut oikeudellista tarvetta sen rinnalla ajaa asumisoikeutta koskevaa vahvistuskannetta. Tämän vuoksi HO oli jättänyt tutkimatta A:n takaisinsaantia ulosoton haltijan päätökseen koskevan pääasiakanteen ohella ajamaan, asumisoikeutta päärakennuksessa koskevan vahvistuskanteen. Takaisinsaantikanteen kohdalta HO pysytti KO:n päätöksen lopputuloksen.</p>
      <p>Pyytäen valituslupaa A haki muutosta HO:n tuomioon ja päätökseen. Lupa myönnettiin ja B antoi häneltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. totesi A:n kanteessaan vaatineen toisaalta vahvistettavaksi, että hänellä oli oikeus asua puheena olevassa X:n kartanon päärakennuksessa, ja toisaalta mainitun Hämeen LH:n päätöksen kumoamista ja että A:lla oli oikeudellinen tarve saada ratkaisu kumpaankin vaatimukseensa. Tämän vuoksi KKO poisti HO:n lausuman siitä, että A:n takaisinsaantia koskevan pääasiakanteen ohella ajama kanne hänen asumisoikeutensa kysymyksessä olevaan päärakennukseen vahvistamisesta oli jätetty tutkimatta. Ottaen huomioon tutkimatta jättämisen syyn KKO otti viivytyksen välttämiseksi muutoksenhakemuksen välittömästi tutkittavakseen jättäen jutun vahvistuskanteen hylkäämistä koskevassa osassa KO:n päätöksen lopputuloksen ja muutoin HO:n tuomion lopputuloksen varaan.</p>
      <div>
        <p>Ratkaisuun osallistuneet: oikeusneuvokset Heinonen, Hämäläinen ja af Hällström sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
