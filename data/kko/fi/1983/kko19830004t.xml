<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830004t</dcterms:identifier>
  <finlex:ecliIdentifier>ECLI:FI:KKO:1983:II4</finlex:ecliIdentifier>
  <dcterms:title>KKO:1983-II-4</dcterms:title>
  <dcterms:description>
    <p>
      <strong>Väärennys</strong>
    </p>
    <p>
      <strong>Väärän yksityisen asiakirjan valmistaminen</strong>
    </p>
  </dcterms:description>
  <finlex:registerNumber>R82/17</finlex:registerNumber>
  <dcterms:date pvm="19820811">1982-08-11</dcterms:date>
  <finlex:fileCopyNumber>3243/82</finlex:fileCopyNumber>
  <dcterms:issued pvm="19830114">1983-01-14</dcterms:issued>
  <dcterms:abstract>
    <p>A oli lääkärinä esiintyen soittanut apteekkiin ja erehdyttänyt apteekin toimihenkilön kirjoittamaan puhelinreseptin. B oli yrittänyt A:n, B:n ja C:n yhteisillä varoilla ostaa puhelinreseptin tarkoittaman lääkkeen. C oli yhdessä A:n ja B:n kanssa suunnitellut tuon teon, ottanut selville lääkärin nimen ja puhelinreseptiin merkittävän SV-numeron sekä antanut rahaa lääkkeen ostamista varten. C tuomittiin rangaistukseen väärän yksityisen asiakirjan valmistamisesta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830004taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830004t.kko">
    <div>
      <h2 id="19830004taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän sekä asianomistajien, lääketieteen lisensiaatti S:n ja Yliopiston apteekin syytteestä Helsingin RO p. 6.5.1981 oli lausunut selvitetyksi, että liikkeenharjoittaja C oli 11.4.1981 Helsingissä yksissä tuumiin jutussa myös rangaistukseen tuomittujen autonkuljettajan A:n ja toimistoapulaisen B:n kanssa väärentänyt S:n nimissä tekaistua henkilöä varten kirjoitetun viisikymmentä Sombutol-kapselia käsittävän lääkemääräyksen siten, että A oli S:nä esiintyen soittanut Yliopiston apteekkiin ja erehdyttänyt apteekin asianomaisen toimihenkilön kirjoittamaan mainitunlaisen lääkemääräyksen sekä, hankkiakseen itselleen, A:lle ja B:lle hyötyä, käyttänyt tuota väärää lääkemääräystä B:n yrittäessä heidän yhteisillä varoillaan lunastaa mainitusta apteekista lääkekapselit. RO oli katsonut, että puhelinresepti oli sen antaneen lääkärin apteekin toimihenkilön välityksellä laatima kirjallinen asiakirja, joka velvoitti apteekin säädettyä maksua vastaan myymään reseptissä mainittua potilasta varten siihen merkityn lääkkeen reseptin määräämispäivästä lukien yhden vuoden ajan kestävänä voimassaoloaikana. Erehdyttämällä apteekin toimihenkilön joko tekaistun tai ilman oikeutusta todellisen lääkärin nimissä kirjoittamaan sanotunlaisen väärän asiakirjan erehdyttäen syyllistyi vastaavaan rikokseen kuin laatiessaan ja allekirjoittaessaan itse väärällä tai tekaistulla nimellä muunlaisen reseptin. Väärennettyä puhelinreseptiä rikoksentekijä käytti ostaessaan tai yrittäessään ostaa apteekista reseptin merkityt lääkkeet. Sen vuoksi RO oli rikoslain 36 luvun 5 §:n nojalla tuominnut C:n yksityisen asiakirjan väärennyksestä 7 kuukaudeksi vankeuteen.</p>
      <p>Helsingin HO, jonka tutkittavaksi C oli valittamalla saattanut jutun p. 3.11.1981 oli jättänyt asian RO:n päätöksen varaan.</p>
      <p>Pyytäen valituslupaa C haki muutosta HO:n päätökseen. Lupa myönnettiin. Virallinen syyttäjä ja S antoivat pyydetyt vastaukset. Yliopiston apteekki ei käyttänyt sille varattua tilaisuutta vastauksen antamiseen.</p>
    </div>
    <div>
      <h2 id=""/>
      <p>KKO p. tutki jutun. C oli yhdessä A:n ja B:n kanssa suunnitellut RO:n päätöksessä kerrotun teon. C oli ottanut selville S:n nimen ja hänen lääkemääräykseen merkittävän SV-numeronsa sekä antanut B:lle rahaa lääkkeen ostamista varten. C oli sitten tekijänä osallistunut kysymyksessä olevaan väärän yksityisen asiakirjan valmistamiseen ja käyttämiseen. Näillä ja alempien oikeuksien mainitsemilla perusteilla KKO harkitsi oikeaksi HO:n soveltaman lainkohdan nojalla tuomita C:n väärän yksityisen asiakirjan valmistamisesta HO:n määräämään 7 kuukauden vankeusrangaistukseen.</p>
      <div>
        <p>Ratkaisuun osallistuneet: oikeusneuvokset Jalanko, Mörä ja Hiltunen sekä ylimääräiset oikeusneuvokset Karetie ja Lager</p>
      </div>
    </div>
  </finlex:content>
</finlex:document>
