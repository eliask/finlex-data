<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830123t</dcterms:identifier>
  <finlex:ecliIdentifier>ECLI:FI:KKO:1983:II123</finlex:ecliIdentifier>
  <dcterms:title>KKO:1983-II-123</dcterms:title>
  <dcterms:description>
    <p>
      <strong>Muutoksenhaku</strong>
      <span>Muutoksenhaun muodolliset edellytykset</span>
    </p>
    <p>
      <strong>Vakuutusoikeusasia</strong>
    </p>
    <p>
      <strong>Määräaika</strong>
    </p>
  </dcterms:description>
  <finlex:registerNumber>VA80/240</finlex:registerNumber>
  <dcterms:date pvm="19830607">1983-06-07</dcterms:date>
  <finlex:fileCopyNumber>2363</finlex:fileCopyNumber>
  <dcterms:issued pvm="19830929">1983-09-29</dcterms:issued>
  <dcterms:abstract>
    <p>VAKO:lle osoitettu valituskirjelmä oli lähetetty VAKO:lle vakuutusyhtiön osoitteella, mihin se oli saapunut valitusajan viimeisenä päivänä, sekä yhtiöstä edelleen toimitettuna saapunut VAKO:lle määräajan jälkeen. Korvauspäätökseen sisältyvän valitusosoituksen yhteydessä ei ollut mainittu VAKO:n postiosoitetta, vaan päätöslomakkeessa oli ainoastaan vakuutusyhtiön osoite. Tämä oli sellainen painava syy, joka oikeutti TapVL 54 §:n nojalla ottamaan määräajan jälkeen valitusviranomaiselle saapuneen valituksen tutkittavaksi.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19830123taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830123t.kko">
    <div>
      <h2 id="19830123taloa0">ASIAN KÄSITTELY ALEMMISSA OIKEUKSISSA</h2>
      <p>Vakuutusoikeus p. 21.3.1980 oli käsitellyt valituksen, jonka A oli tehnyt Vakuutusosakeyhtiö Pohjolan 12.3.1979 antamasta, tapaturmavakuutuslain ja ammattitautilain mukaista korvausta koskevasta päätöksestä. Koska A vakuutusyhtiön päätökseensä antaman, lakiin perustuvan valitusosoituksen mukaan olisi pitänyt toimittaa muutoksenhakemuksensa vakuutusoikeuteen viimeistään kolmantenakymmenentenä päivänä päätöksestä tiedon saatuaan, tiedoksisaantipäivää lukuunottamatta, ja A:n oli, kun valituksen yhteydessä ei ollut muuta näytetty, katsottava saaneen päätöksestä tiedon seitsemäntenä päivänä 12.3.1979 jälkeen, jolloin päätös oli vakuutusyhtiön toimesta postitse lähetetty hänelle hänen ilmoittamallaan osoitteella, mutta A:n valitus oli saapunut vakuutusoikeuteen vasta 19.4.1979 ja siis valitusajan kuluttua umpeen eikä myöhästymiseen ollut ollut painavia syitä, vakuutusoikeus, nojautuen tapaturmavakuutuslain 53 ja 54 §:ään, ei ollut ottanut tutkittavakseen, mitä A oli esittänyt muutoksen saamiseksi vakuutusyhtiön sanottuun päätökseen.</p>
      <p>A valitti vakuutusoikeuden päätöksestä. Valituksen johdosta vakuutusyhtiö antoi siltä asiasta vaaditun vastauksen.</p>
    </div>
    <div>
      <h2 id=""/>
      <p>KKO p. tutki asian. A:n vakuutusoikeudelle osoittama valituskirjelmä oli 17.4.1979 lähetetty vakuutusoikeudelle kirjattuna kirjeenä siten, että kirjekuoreen oli vakuutusoikeuden osoitteeksi merkitty Vakuutusosakeyhtiö Pohjolan osoite. Kirje oli saapunut vakuutusyhtiölle 18.4.1979 eli valitusajan viimeisenä päivänä ja sieltä toimitettu edelleen vakuutusoikeudelle, mihin se oli saapunut seuraavana päivänä ja siis säädetyn määräajan jälkeen. Huomioon ottaen, että vakuutusyhtiön 12.3.1979 antamaan korvauspäätökseen sisältyvän valitusosoituksen yhteydessä ei ollut mainittu vakuutusoikeuden osoitetta, vaan päätöslomakkeessa mainittiin vain vakuutusyhtiön osoite, myöhästymiseen oli ollut painavia syitä. Sen vuoksi KKO harkitsi oikeaksi tapaturmavakuutuslain 54 §:n 2 momentin nojalla, sellaisena kuin tämä lainkohta oli muuttamattomana, palauttaa asian vakuutusoikeuteen, jonka tuli ottaa se asiallisesti käsiteltäväkseen ja siinä edelleen lain mukaan menetellä.</p>
      <div>
        <p>Ratkaisuun osallistuneet: oikeusneuvokset Miettinen, Saarni-Rytkölä ja Portin sekä ylimääräiset oikeusneuvokset Mäkinen ja Heikkilä</p>
      </div>
    </div>
  </finlex:content>
</finlex:document>
