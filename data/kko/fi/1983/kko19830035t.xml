<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830035t</dcterms:identifier>
  <finlex:ecliIdentifier>ECLI:FI:KKO:1983:II35</finlex:ecliIdentifier>
  <dcterms:title>KKO:1983-II-35</dcterms:title>
  <dcterms:description>
    <p>
      <strong>Tuomioistuimen toimivalta</strong>
      <span>Kiinteistöä koskevien riitojen oikeuspaikka</span>
    </p>
    <p>
      <strong>Takaisinsaanti</strong>
      <span>Takaisinsaanti lainhakuasiassa</span>
    </p>
  </dcterms:description>
  <finlex:registerNumber>S82/721</finlex:registerNumber>
  <dcterms:date pvm="19821122">1982-11-22</dcterms:date>
  <finlex:fileCopyNumber>5123/82</finlex:fileCopyNumber>
  <dcterms:issued pvm="19830324">1983-03-24</dcterms:issued>
  <dcterms:abstract>
    <p>Lainhakupäätöksen perusteena olleiden kahdeksan velkakirjan sisällön maksamisen vakuudeksi oli vahvistettu kiinnitys tontin vuokraoikeuteen ja tontilla oleviin rakennuksiin sekä noista velkakirjoista viiden sisällön maksamisen vakuudeksi myös irtaimistokiinnitys tontilla olevaan teollisuusirtaimistoon. Lainhakupäätöksellä saatava oli vahvistettu maksettavaksi vain kiinnitysten kohteena olevasta omaisuudesta. Takaisinsaantikanne oli, asiayhteys huomioon ottaen, ajettava kiinteistön sijaintipaikkakunnan tuomioistuimessa.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19830035taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830035t.kko">
    <div>
      <h2 id="19830035taloa0">ASIAN KÄSITTELY ALEMMISSA OIKEUKSISSA</h2>
      <p>Piikkiön KO oli väitepäätöksellään 14.12.1981, koska kommandiittiyhtiö A:n olisi hakiessaan säästöpankkia B:tä vastaan takaisinsaantia Turun ja Porin lääninhallituksen 9.6.1981 antamaan lainhakua koskevaan päätökseen, pitänyt sanotun päätöksen ulosottolakiin perustuvan takaisinsaantiosoituksen mukaan nostaa kanne kommandiittiyhtiön velkomisasioiden oikeuspaikassa eli Helsingin RO:ssa, jättänyt kanteen väärässä tuomioistuimessa nostettuna tutkimatta ja velvoittanut yhtiön suorittamaan säästöpankille korvaukseksi oikeudenkäyntikuluista 1 500 markkaa.</p>
      <p>Turun HO, jossa kommandiittiyhtiö oli hakenut muutosta KO:n päätökseen, p. 28.5.1982 oli käsitellyt jutun. Turun ja Porin lääninhallitus oli kysymyksessä olevalla päätöksellään säästöpankin hakemuksesta ulosottolain 2 luvun 1, 2 ja 17 §:n sekä irtaimistokiinnityksestä annetun lain 14 §:n nojalla julistanut kommandiittiyhtiön vuokraoikeuden tonttiin n:o 1 Raision kaupungin II kaupunginosan Varppeenseudun korttelissa 256 ja samalla tontilla sijaitsevat yhtiön omistamat rakennukset ulosmitatuiksi niihin kiinnitettyjen, päätöksessä mainittujen haltijavelkakirjoen sisällöstä päätöksessä mainittujen pankin saatavan ja lainhakukulujen suorittamiseksi, minkä lisäksi lääninhallitus oli samalla päätöksellään määrännyt päätöksessä mainittujen panttivelkakirjojen sisällöt ja lainhakukulut maksettaviksi sanotulla tontilla olevasta yhtiön teollisuuslaitoksen teollisuusirtaimistosta, joka oli pankin saatavien panttina irtaimistokiinnityksen perusteella. Sanottu kiinteistö, johon lääninhallituksen päätöksessä mainittu vuokraoikeus kohdistui ja jolla päätöksessä mainitut rakennukset ja teollisuusirtaimisto sijaitsivat, oli Piikkiön KO:n tuomiopiirissä ja laillinen oikeuspaikka lainhakupäätöksessä tarkoitetuissa velkomisasioissa oli Piikkiön KO, joka siten ulosottolain 2 luvun 21 §:n 1 momentin nojalla oli myös laillinen tuomioistuin tutkimaan yhtiön lainhakupäätöstä koskevan takaisinsaantikanteen. Koska KO:n ei näin ollen olisi mainitsemallaan perusteella tullut jättää kannetta tutkimatta, HO oli, kumoten ja poistaen KO:n väitepäätöksen, palauttanut jutun KO:een, jonka tuli palauttamispäätöksen saatua lainvoiman ilmoituksesta ottaa juttu uudelleen käsiteltäväkseen ja menetellä siinä lain mukaan.</p>
      <p>Pyytäen valituslupaa säästöpankki haki muutosta HO:n päätökseen. Lupa myönnettiin ja kommandiittiyhtiö antoi siltä pyydetyn vastauksen.</p>
    </div>
    <div>
      <h2 id=""/>
      <p>KKO p. tutki valituksen.</p>
      <p>Velkomiskannetta, jonka perusteena olevan velkakirjan sisällön maksamisen vakuudeksi oli vahvistettu kiinnitys tontin vuokraoikeuteen ja tontilla oleviin rakennuksiin ja jolla vaadittiin maksua vain kiinnityksen tuottaman panttioikeuden nojalla, oli ajettava tontin sijaintipaikkakunnan tuomioistuimessa. Kannetta, jonka perusteena olevan velkakirjan sisällön maksamisen vakuudeksi oli vahvistettu irtaimistokiinnitys, oli sitä vastoin ajettava velallisen kotipaikan tuomioistuimessa siinäkin tapauksessa, että maksua vaadittiin vain kiinnityksen kohteena olevasta irtaimistosta.</p>
      <p>Turun ja Porin lääninhallituksen 9.6.1981 antamalla lainhakupäätöksellä säästöpankin saatava oli kaikkien kysymyksessä olevien kahdeksan velkakirjan osalta vahvistettu maksettavaksi HO:n päätöksessä mainituista vuokra-oikeudesta ja rakennuksista sekä niistä viiden velkakirjan osalta lisäksi irtaimistokiinnityksen perusteella tontilla olevasta teollisuusirtaimistosta. Ulosottolain 2 luvun 21 §:ssä tarkoitettuna tuomioistuimena oli käsiteltävänä olevassa tapauksessa, asiayhteys huomioon ottaen, pidettävä tontin sijaintipaikkakunnan tuomioistuinta. Takaisinsaantikannetta oli siten ajettava Piikkiön KO:ssa.</p>
      <p>HO:n päätöksen lopputulosta ei muutettu. Säästöpankki velvoitettiin suorittamaan kommandiittiyhtiölle korvaukseksi sillä vastauksen antamisesta KO:ssa olleista kuluista 750 markkaa.</p>
      <div>
        <p>Ratkaisuun osallistuneet: oikeusneuvokset Salervo, Nybergh ja Ketola sekä ylimääräiset oikeusneuvokset Surakka ja Roos</p>
      </div>
    </div>
  </finlex:content>
</finlex:document>
