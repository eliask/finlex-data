<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830108t</dcterms:identifier>
  <finlex:ecliIdentifier>ECLI:FI:KKO:1983:II108</finlex:ecliIdentifier>
  <dcterms:title>KKO:1983-II-108</dcterms:title>
  <dcterms:description>
    <p>
      <strong>Yleinen tie</strong>
      <span>Tiekorvaus</span>
      <span>Korko</span>
    </p>
  </dcterms:description>
  <finlex:registerNumber>M81/177</finlex:registerNumber>
  <dcterms:date pvm="19821104">1982-11-04</dcterms:date>
  <finlex:fileCopyNumber>4813/82</finlex:fileCopyNumber>
  <dcterms:issued pvm="19830830">1983-08-30</dcterms:issued>
  <dcterms:abstract>
    <p>Kun maan luovuttamisesta kiinteistön omistajalle suoritettava korvaus yleisistä teistä ann. lain 67 §:n 1 mom:n mukaan sovitettiin tien tekemisestä kiinteistölle aiheutuneen ilmeisen hyödyn kanssa, määrättiin korvaukselle suoritettavaksi korkoa,</p>
    <p>- täysimääräiselle korvaukselle tiealueen haltuunottoa seuranneen kuukauden alusta tietoimituksen lopettamiskuukauden loppuun sekä</p>
    <p>- sovitetulle korvaukselle toimituksen lopettamista seuranneen kuukauden alusta, kun selvitystä ei ollut siitä, että hyöty olisi toteutunut jo aikaisemmasta ajankohdasta alkaen.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19830108taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830108t.kko">
    <div>
      <h2 id="19830108taloa0">ASIAN KÄSITTELY ALEMMISSA OIKEUKSISSA</h2>
      <p>Toimitusmiehet olivat 16.6.1980 lopetetuksi julistamassaan, paikallistien n:o 14221 parantamisen johdosta Oriveden kunnan Oriveden kylässä suorittamassaan tietoimituksessa katsoneet, että tien päällystämisestä ja jalkakäytävien rakentamisesta oli aiheutunut kaikille tien vaikutuspiirissä oleville tiloille yleisistä teistä annetun lain 67 §:n 1 momentin tarkoittamaa ilmeistä hyötyä ja että hyöty oli eräiden tilojen osalta ollut niin suuri, että se oli ollut otettava huomioon korvausta määrättäessä. Näin ollen oli tilojen Kanta-Häme RN:o 3:42 ja Kanta-Häme 1 RN:o 32 osalta maapohjan hinnaksi arvioitu 50 markkaa, tiloille tiestä aiheutuvaksi hyödyksi 40 markkaa ja maapohjan korvaukseksi siten 10 markkaa neliömetriltä. Tilojen pankkitalo RN:o 4:98, Aihtiankulma RN:o 3:66, Mattila RN:o 5:61, Hanelli III RN:o 5:60, Hanelli II RN:o 9:48, Hanelli RN:o 12:4, Osala RN:o 2:70, Lisä II Jm 2:120/1, oikeastaan Lisä II RN:o 2:204, Lisä RN:o 2:15, Pohja RN:o 6:8, Wäinölä RN:o 9:25 sekä Pankki RN:o 9:71 osalta maapohjan hinnaksi oli arvioitu 50 markkaa, tiloille tiestä aiheutuvaksi hyödyksi 20 markkaa ja maapohjan korvaukseksi siten 30 markkaa neliömetriltä. Tilojen Kaunola RN:o 1:7, Pellonpää RN:o 1:47 ja karhunpää RN:o 1:105 maapohjan hinnaksi oli arvioitu, Kaunolan osalta 40 markkaa sekä Pellonpään ja Karhunpään kohdalta 30 markkaa ja kaikille mainituille tiloille tiestä aiheutuvaksi hyödyksi 10 markkaa, joten maapohjan korvaus oli Kaunolan tilan osalta ollut 30 markkaa neliömetriltä sekä Pellonpään ja Karhunpään tilojen osalta 20 markkaa neliömetriltä. Valtio oli tienpitäjänä siten velvoitettu suorittamaan sovitettuina luovutuksenkorvauksina tilan Kanta-Häme RN:o 3:42 osalta yhteensä 4 750 markkaa, tilan Kanta-Häme 1 RN:o 32 osalta yhteensä 2 550 markkaa, tilan Pankkitalo RN:o 4:98 osalta yhteensä 1 860 markkaa, tilan Aihtiankulma RN:o 3:66 osalta yhteensä 150 markkaa, tilan Mattila RN:o 5:61 osalta yhteensä 3 360 markkaa, tilan Hanelli III RN:o 5:60 yhteensä 60 markkaa, tilan Hanelli II RN:o 9:48 osalta yhteensä 30 markkaa, tilan Hanelli RN:o 12:4 osalta yhteensä 2 820 markkaa, tilan Osala RN:o 2:70 osalta yhteensä 4 410 markkaa, tilan Lisä II RN:o 2:204 osalta yhteensä 240 markkaa, tilan Lisä RN:o 2:15 osalta yhteensä 420 markkaa, tilan Pohja RN:o 6:8 osalta yhteensä 2 015 markkaa, tilan Wäinölä RN:o 9:25 osalta yhteensä 360 markkaa, tilan Pankki RN:o 9:71 osalta yhteensä 2 610 markkaa, tilan Kaunola RN:o 1:7 osalta yhteensä 1 555 markkaa, tilan Pellonpää RN:o 1:47 osalta yhteensä 540 markkaa sekä tilan Karhunpää RN:o 1:105 osalta yhteensä 220 markkaa, kaikki edellä mainitut korvaukset kuuden prosentin korkoineen 1.6.1975 lukien.</p>
      <p>Etelä-Suomen MO:ssa, jonka tutkittavaksi Osuuskauppa Kotipohja oli tilojen Pohja RN:o 6:8, Osala RN:o 2:70, Lisä II RN:o 2:204, Lisä RN:o 2:15 ja Kaunola RN:o 1:7 osalta saattanut jutun, osuuskunta oli vaatinut muun muassa, että tien aiheuttama hyöty olisi vähennettävä kokonaiskorvauksesta eikä luovutuksenkorvauksen pääomamäärästä, jolle korko laskettiin haltuunottoa seuraavan kuukauden alusta lukien, koska tiestä ei tietyön alkaessa ja sen aikana voinut olla mitään hyötyä vaan päinvastoin haitat ja muut häiriöt silloin suurimmillaan. Osuuskunta oli myös vaatinut Osalan tilan RN:o 2:70 osalta päällystetyn pysäköintitilan menetyksestä korvausta lainmukaisine korkoineen.</p>
      <p>MO p. 21.10.1981 oli velvoittanut valtion tienpitäjänä suorittamaan Osalan tilan omistajalle 3 675 markan määräisen korvauksen tiealueeksi otetun 147 neliömetrin suuruisen alueen asfaltoinnista 5 prosentin korkoineen 1.7.1980 lukien sekä suorittaessaan jakolain 174 ja 323, oikeastaan 326 §:n mukaista tarkastusta määrännyt, että kaikki toimituksessa määrätyt yleisistä teistä annetun lain 67 §:ään perustuvat hyödystä laskettavat hyvitykset oli vähennettävä kokonaiskorvausmääristä, joihin ensiksi oli lisätty lakiin perustuvat toimitusmiesten määräämät korkomäärät.</p>
      <p>Pyytäen valituslupaa tie- ja vesirakennushallitus sekä Osuuskauppa Kotipohja hakivat muutosta MO:n päätöksen katsoen, tieja vesirakennushallitus, että yleistä teistä annetun lain 67 §:n mukainen hyöty oli otettava huomioon toimitusmiesten määräämin tavoin, sekä Osuuskauppa Kotipohja, että MO:n määräämälle 3 675 markan suuruiselle korvaukselle oli maksettava yleisistä teistä annetun lain 70 §:n mukainen 6 prosentin korko MO:n määräämän 5 prosentin koron asemesta.</p>
      <p>KKO määräsi 9.2.1982 yleisistä teistä annetun lain 103 a §:n 1 momentin nojalla, samalla kun se päätti pyytää lausunnon maanmittaushallitukselta, ettei valituksessa tarkoitettua Etelä-Suomen MO:n päätöstä ollut toistaiseksi pantava täytäntöön tai että, mikäli täytäntöönpano jo oli aloitettu, se oli keskeytettävä. Tie- ja vesirakennushallitukselle sekä Osuuskauppa Kotipohjalle myönnettiin 1.7.1982 valituslupa. Hämeen läänin maanmittauskonttoria kehotettiin yleisistä teistä annetun lain 103 a §:n 3 momentin nojalla kuulemaan asianosaisia siinä järjestyksessä kuin jakolaissa säädettiin. Asianosaiset eivät käyttäneet tätä tilaisuutta selityksen antamiseen. Toimitusinsinööri ja maanmittaushallitus antoivat kumpikin lausunnon.</p>
    </div>
    <div>
      <h2 id=""/>
      <p>KKO t. tutki jutun.</p>
      <div>
        <h3>Perustelut</h3>
        <p>Yleisistä teistä annetun lain 67 §:n 1 momentin mukainen rahaksi arvioitu ilmeinen hyöty oli sovitettava toimituksessa määrättyjen korvausten kanssa ja merkittävä lopulliseen selitelmään ja arviokirjaan. Luovutuksenkorvauksille laskettava korko, kun hyöty oli tässä toimituksessa sovitettu näiden korvausten kanssa, oli laskettava siten, että se määrättiin täysimääräisenä arvioidulle luovutuksenkorvaukselle laskettavaksi tiealueen haltuunottoa seuranneen kuukauden alusta eli 1.6.1975 lukien toimituksen lopettamiskuukauden loppuun eli 30.6.1980 saakka sekä rahaksi arvioidulla hyödyn määrällä vähennetylle luovutuksenkorvaukselle 1.7.1980 lukien, koska selvitystä puuttui siitä, että toimituksesta olisi ollut nyt kysymyksessä oleville tiloille ilmeistä hyötyä jo aikaisemmasta ajankohdasta alkaen.</p>
        <p>Toimituksessa määrätyille korvauksille oli suoritettava yleisistä teistä annetun lain 70 §:n mukainen 6 prosentin suuruinen korko.</p>
      </div>
      <div>
        <h3>Tuomiolauselma</h3>
        <p>MO:n päätös kumottiin siltä osin kun MO oli jakolain 174 ja 326 §:n nojalla määrännyt, miten yleisistä teistä annetun lain 67 §:n 1 momentissa tarkoitettu ilmeinen hyöty oli otettava huomioon korvauksissa.</p>
        <p>Sen sijaan KKO, jättäen muuten toimitusmiesten suorittaman korvausten sovittamisen pysyväksi, määräsi että kuuden prosentin korko luovutuksenkorvauksille oli maksettava, tiealueen haltuunottoa seuranneen kuukauden alusta eli 1.6.1975 lukien 30.6.1980 saakka 23 750 markasta tilalle Kanta-Häme RN:o 3:42, 12750 markasta tilalle Kanta-Häme 1 RN:o 32, 3100 markasta tilalle Pankkitalo RN:o 4:98, 250 markasta tilalle Aihtiankulma RN:o 3:66, 5 600 markasta tilalle Mattila RN:o 5:61, 100 markasta tilalle Hanelli III RN:o 5:60, 50 markasta tilalle Hanelli II RN:o 9:48, 4 700 markasta tilalle Hanelli RN:o 12:4, 7 350 markasta tilalle Osala RN:o 2:70, 400 markasta tilalle Lisä II RN:o 2:204, 700 markasta tilalle Lisä RN:o 2:15, 2 575 markasta tilalle Pohja RN:o 6:8, 600 markasta tilalle Wäinölä RN:o 9:25, 4 350 markasta tilalle Pankki RN:o 9:71, 1 835 markasta tilalle Kaunola RN:o 1:7, markasta tilalle Pellonpää RN:o 1:47 ja 330 markasta tilalle Karhunpää RN:o 1:105 sekä tietoimituksen lopettamista seuranneen kuukauden alusta eli 1.7.1980 lukien toimitusmiesten määräämille sovitetuille korvauksille.</p>
        <p>Osalan tilan RN:o 2:70 osalta MO:n päätöstä muutettiin vielä siten, että MO:n tiealueen asfaltoinnista määräämälle 3 675 markan määräiselle korvaukselle oli suoritettava 6 prosentin korko 1.7.1980 lukien.</p>
        <p>KKO:n määräys, ettei MO:n päätöstä ollut toistaiseksi pantava täytäntöön, peruutettiin. Toimitusinsinöörin tuli tehdä KKO:n tuomiosta johtuvat muutokset toimituksen asiakirjoihin.</p>
        <div>
          <p>Ratkaisuun osallistuneet: oikeusneuvokset Salervo, Nybergh ja Hiltunen sekä ylimääräiset oikeusneuvokset Karetie ja Roos</p>
        </div>
      </div>
    </div>
  </finlex:content>
</finlex:document>
