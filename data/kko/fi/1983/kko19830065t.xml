<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830065t</dcterms:identifier>
  <finlex:ecliIdentifier>ECLI:FI:KKO:1983:II65</finlex:ecliIdentifier>
  <dcterms:title>KKO:1983-II-65</dcterms:title>
  <dcterms:description>
    <p>
      <strong>Virkarikos</strong>
    </p>
  </dcterms:description>
  <finlex:registerNumber>R81/751</finlex:registerNumber>
  <dcterms:date pvm="19821207">1982-12-07</dcterms:date>
  <finlex:fileCopyNumber>5357/82</finlex:fileCopyNumber>
  <dcterms:issued pvm="19830510">1983-05-10</dcterms:issued>
  <dcterms:abstract>
    <p>Kysymys siitä, oliko pappi rikkonut virkavelvollisuuttaan kieltäytymällä muuttamasta hänelle osoitettuun virkaasuntoon.</p>
    <p>Ään.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19830065taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830065t.kko">
    <div>
      <h2 id="19830065taloa0">ASIAN KÄSITTELY ALEMMISSA OIKEUKSISSA</h2>
      <p>Lapuan hiippakunnan tuomiokapituli oli 13.3.1980 pitämässään istunnossa päättänyt kehottaa Virtain seurakunnan kappalaista, pastori Jussi Brummeria muuttamaan välittömästi ja 1.4.1980 mennessä kappalaisen virkaan kuuluvaan luontaisetuasuntoon ja 9.4.1980 pitämässään istunnossa pyytänyt Virtain seurakunnan kirkkoneuvoston taloudellista jaostoa ilmoittamaan, oliko pastori Brummer ottanut vastaan kappalaisen virkaan kuuluvat luontaisedut sekä vastaanottamisen mahdollisen ajankohdan.</p>
      <p>Virtain seurakunnan kirkkoneuvoston taloudellinen jaosto oli kokouksessaan 11.4.1980 todennut, että Brummer asui edelleen Ruoveden Visuvedellä eikä siis ollut muuttanut luontaisetuasuntoonsa Virtain pappilaan.</p>
      <p>Brummer oli tuomikapitulin pyynnöstä antamassaan selityksessä todennut muun muassa, että hän oli tehnyt muutoksenhaun asuntokysymykseen muun muassa, että hän oli tehnyt muutoksenhaun asuntokysymykseen eikä lain mukaan voinut muuttaa pappilaan.</p>
      <p>Oikeuskanslerin määräämä virallinen syyttäjä oli tuomiokapitulin istuntoon 24.9.1980 antanut asiassa näin kuuluvan syytekirjelmänsä:</p>
      <p>"Virkavelvollisuuden laiminlyönti</p>
      <p>Brummer on, tultuaan valituksi Virtain seurakunnan kappalaisen virkaan 1.11.1979 lukien, ilman laillista syytä kieltäytynyt Virtain seurakunnan kappalaiselle osoitettuun virka-asuntoon. Asumisvelvollisuus on katsottava Brummerille virkavelvollisuudeksi, koska Virtain seurakunnan kirkkovaltuusto on 22.1.1973 tekemällään päätöksellä osoittanut kappalaiselle virka-asunnon. Lapuan hiippakunnan tuomiokapituli on vahvistanut päätöksen 25.5.1973. Tuomiokapituli on kirjeellään 13.3.1980 kehoittanut Brummeria muuttamaan virka-asuntoon.</p>
      <p>Lainkohdat: Kirkkolaki 99 ja 107 § sekä Evankelisluterilaisen kirkon palkkauslaki 14 §."</p>
      <p>Pastori Brummer oli syytekirjelmän johdosta antanut kirjallisen vastineen. Siinä todettiin muun muassa, että syyte virkavelvollisuuden laiminlyönnistä oli ennenaikainen ja perusteeton. Asumiskysymys oli saatettu valituskirjelmällä tuomiokapitulin tutkittavaksi ja asian käsittely oli kesken. Hallitusmuodon 7 § takasi jokaiselle Suomen kansalaiselle oikeuden valita vapaasti asuinpaikkansa, mikäli lailla tai lakiin nojautuvilla hallinnollisilla säädöksillä ei ollut rajoituksia säädetty. Evankelisluterilaisen kirkon palkkauslain 14 §:ää ei voinut tulkita niin, että säädös tarkoitti papilla olevan velvollisuus asua virka-asunnossa.</p>
      <p>Aikanaan Virtain seurakunnan kirkkovaltuuston 22.1.1973 tekemä ja 25.5.1973 vahvistama päätös kappalaisen virka-asunnosta ei ollut koskenut Brummeria henkilökohtaisesti, vaan kysymys oli ollut asunnon hyväksymisestä kulloisenkin kappalaisen tarpeita varten.</p>
      <p>Tuomikapitulin 13.3.1980 antamaa kehotusta muuttaa virka-asuntoon ei voitu pitää velvoittavana määräyksenä vaan tuomiokapitulin käsitystä ilmentävänä kannanottona.</p>
      <p>Tuomiokapituli p. 18.2.1981 oli tutkinut asian ja katsonut sinä selvitetyksi, että pastori Brummer, tultuaan valituksi Virtain seurakunnan kappalaisen virkaan ja saatuaan valtakirjain mainittuun virkaan 1.11.1979 lukien, oli mainitusta päivämäärästä lukien, oli mainitusta päivämäärästä lukien kieltäytynyt ottamasta vastaan Virtain seurakunnan kappalaisen virkaan kuuluvia luontaisetuja. Kappalainen Brummer oli asunut Virtain seurakunnan ulkopuolella Ruoveden kunnan Visuveden kylässä.</p>
      <p>Tuomiokapituli oli todennut, että evankelisluterilaisen kirkon palkkauslain 14 §:n 2 momentin mukaan seurakunnan vakinaisen papin tuli saada rahapalkan lisäksi pappila tai virka-asunto, muun papin ja lehtorin asunto sekä vakinaisen kanttori-urkurin kanttorila tai virka-asunto. Palkkauslain 15 §:n 1 momentin mukaan vakinaiselle papille kuului asunnon yhteyteen työhuone. Evankelisluterilaisten seurakuntien virkataloista ja rahastoista annetun lain 2 §:n 1 momentin mukaan vakinaiselle papille ja kanttori-urkurille annettavan asunnon paikan määräsi kirkkovaltuusto, jonka päätös oli alistettava tuomiokapitulin tutkittavaksi ja vahvistettavaksi. Seurakunta oli velvollinen ylläpitämään pappiloita, kanttoriloita ja virka-asuntoja vakinaisille papeille ja kanttori-urkureille, ellei seurakunta ollut palkkauslain 14 §:n 4 momentin mukaisessa järjestyksessä saanut vapautusta tästä velvollisuudesta. Kun seurakunta ja viranhaltija olivat asiasta yksimieliset, voi kirkkohallitus tuomiokapitulin esityksestä myöntää vapautuksen lain määräämään virka-asunnon hankkimisesta. Seurakunnan kirkkovaltuuston viranhaltijan aloitteesta tekemä myönteinen päätös anomuksen tekemisestä ei vielä vapauttanut seurakuntaa virka-asunnon ylläpitämisestä.</p>
      <p>Palkkausasetuksen 7 §:n 1 momentin mukaan palkkauksena saamiaan luontaisetuja tuli viranhaltijan hoitaa huolellisesti.</p>
      <p>Kirkon yleisten virkaehtosopimusten 1979 ja 1980 liitteen 5 a mukaan kirkon palkkauslaissa tarkoitetulle viranhaltijalle, joka lain 14 §:n mukaisesti luvan saatuaan muutti pois viran palkkaukseen kuuluvasta asunnosta tai jolle seurakunta ei ollut voinut osoittaa viran palkkaukseen kuuluvaa luontaisetuasuntoa ja muita luontaisetuja, suoritettiin korvausta.</p>
      <p>Kirkkohallitus oli ohjeissa ja tiedotuksissa 2/1978 antanut ohjeita selvityksestä, joka oli liitettävä palkkauslain 14 §:n 4 momentin mukaiseen anomukseen. Selvityksestä oli ilmettävä muun muassa missä viranhaltija tuli asumaan ja mitä vaikutuksia sillä oli viranhoitoon. Asumisvelvollisuuden virka-asunnossa ei ollut katsottava olevan ristiriidassa hallitusmuodon 7 §:ään perustuvan asumisvapauden kanssa, koska viranhaltija hakeutuu virkaan vapaaehtoisesti tietoisena viran velvollisuuksista.</p>
      <p>Koska niiden palkkauslain ja virkatalolain säännösten, jotka velvoittivat seurakunnan ylläpitämään pappiloita ja virka-asuntoja ja joiden mukaan pappilan ja virka-asunnon paikka määrättiin viranhoidolliset näkökohdat huomioonottaen, oli katsottava synnyttävän myös viranhaltijoille asumisvelvollisuuden niissä ja ottaen huomioon pappisviran tehtävien erityisluonteen, papilla ei ollut määrättyä työaikaa, vaan hänellä oli oikeus saada laajennetun piispainkokoukseen 13.5.1970 tehdyn päätöksen 1 momentin ja kirkon yleisen virkaehtosopimuksen 70 §:n 1 momentin nojalla yksi kalenterivuorokauden mittainen vapaapäivä viikossa, papin tuli olla seurakuntalaisten tavattavissa myös virka-ajan ja ennalta ilmoitettujen virkatehtävien ulkopuolella.</p>
      <p>Koska kappalainen Brummer, joka oli ilman laillista syytä kieltäytynyt vastaanottamasta virkaansa kuuluvaa virka-asuntoa ja oli ottanut asuinpaikan Virtain seurakunnan ulkopuolelta, oli näin ollen, ottaen huomioon edellä mainitut säännökset ja kirkkolain 86, 99 ja 107 §:n, laiminlyönyt papinvirkaansa, niin tuomiokapituli, koska virhettä ei ollut pidettävä vähäisenä, oli tuominnut Brummerin erotettavaksi Virtain seurakunnan kappalaisen viran toimittamisesta 3 kuukauden ajaksi.</p>
      <p>Vaasan HO, jolta Brummer oli hakenut muutosta tuomiokapitulin päätökseen, p. 15.9.1981 oli katsonut, että esitetyn selvityksen mukaan Brummerilla oli ollut vuokrattuna virkahuoneeksi sopiva asunto Virtain kaupungissa ja että hän oli ollut kohtuudella Virtain seurakuntalaisten tavattavissa myös varsinaisella asuinpaikallaan, hyvien kulkuyhteyksien päässä Virtain kaupungista sijaitsevassa Ruoveden kunnan Visuveden kylässä. Sen vuoksi ja kun ei ollut näytetty, että Brummer ei olisi tuomiokapitulin päätöksessä tarkoitetun asumisensa vuoksi ollut seurakuntalaistensa tavattavissa tarvittaessa tai että mainitusta asumisesta olisi aiheutunut haittaa hänen viranhoidolleen, HO oli katsonut, että virhe, jolla Brummer oli laiminlyönyt papinvirkansa virkatehtävät, oli vähäinen, ja muuttaen tuomiokapitulin päätöstä lieventänyt Brummerille tuomitun rangaistuksen varoitukseksi.</p>
      <p>Pyytäen valituslupaa Brummer haki muutosta HO:n päätökseen. Lupa myönnettiin. Hakemuksen johdosta antoivat virallinen syyttäjä häneltä pyydetyn vastauksen ja Lapuan hiippakunnan tuomiokapituli lausunnon.</p>
    </div>
    <div>
      <h2 id=""/>
      <p>KKO p. tutki jutun.</p>
      <div>
        <h3>Perustelu</h3>
        <p>Evankelisluterilaisen kirkon palkkauslain 14 ja 15 §:n ja evankelisluterilaisten seurakuntien virkataloista ja rahastoista annetun lain 2 §:n säännöksillä virka-asunnosta ja sen sijainnista tarkoitettiin tosin edistää papinviran asianmukaista hoitoa, mutta sanotuissa säännöksissä enempää kuin muuallakaan laissa ei ollut säädetty papille velvollisuutta asua hänelle osoitetussa virka-asunnossa. Papin asuminen muualla kuin virka-asunnossa saattoi aiheuttaa haittaa viran hoidolle ja siten muodostua virkavelvollisuuden rikkomiseksi. Brummeria ei kuitenkaan ollut syytetty siitä, että olisi rikkonut virkavelvollisuuttaan muutoin kuin kieltäytymällä muuttamasta hänelle osoitettuun virka-asuntoon.</p>
      </div>
      <div>
        <h3>Päätöslauselma</h3>
        <p>Brummeria vastaan ajettu syyte virkavelvollisuuden rikkomisesta hylättiin. HO:n päätös kumottiin ja Brummer vapautettiin hänelle tuomitusta rangaistuksesta.</p>
      </div>
      <div>
        <h3>Eri mieltä olevien jäsenten lausunnot</h3>
        <p>Ylimääräinen oikeusneuvos Roos: Brummeria on jutussa syytetty ainoastaan siitä, että hän on rikkonut Virtain seurakunnan kappalaisen virkansa velvollisuuksia siten, että hän on ilman laillista syytä kieltäytynyt muuttamasta kappalaiselle osoitettuun virka-asuntoon. Tällaisesta asumisvelvollisuudesta ei kuitenkaan ole säädetty papinviran haltijalle. Sitä ei myöskään voida papin virkavelvollisuutena johtaa seurakuntien suoritusvelvollisuutta tarkoittavista evankelisluterilaisen kirkon palkkauslain ja evankelisluterilaisten seurakuntien virkataloista ja rahastoista annetun lain virka-asuntoja ja niiden sijaintia koskevista säännöksistä. Näin olleen syytteessä tarkoitettua menettelyä ei voida lukea Brummerin syyksi virkavelvollisuuden rikkomisena. Näillä perusteilla yhdyn KKO:n päätöslauselmaan.</p>
        <p>Oikeusneuvos Salervo oli samaa mieltä kuin ylimääräinen oikeusneuvos Roos.</p>
      </div>
      <div>
        <p>Ratkaisuun osallistuneet: oikeusneuvokset Nybergh ja Ketola sekä ylimääräinen oikeusneuvos Kilpeläinen</p>
      </div>
    </div>
  </finlex:content>
</finlex:document>
