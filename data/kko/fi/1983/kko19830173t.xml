<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830173t</dcterms:identifier>
  <finlex:ecliIdentifier>ECLI:FI:KKO:1983:II173</finlex:ecliIdentifier>
  <dcterms:title>KKO:1983-II-173</dcterms:title>
  <dcterms:description>
    <p>
      <strong>Kantelu</strong>
    </p>
    <p>
      <strong>Rangaistusmääräysmenettely</strong>
    </p>
  </dcterms:description>
  <finlex:registerNumber>R83/222</finlex:registerNumber>
  <dcterms:date pvm="19830922">1983-09-22</dcterms:date>
  <finlex:fileCopyNumber>3622</finlex:fileCopyNumber>
  <dcterms:issued pvm="19831215">1983-12-15</dcterms:issued>
  <dcterms:abstract>
    <p>RangMäärL 14 §:n 2 momentin määräaikasäännöstä, jonka mukaan kanteluaika luetaan rangaistusmääräyksen tiedoksisaamisesta, sovellettiin myös syyttäjäviranomaisen (apulaisoikeuskanslerin) rangaistusmääräyksestä tekemään kanteluun.</p>
  </dcterms:abstract>
  <p>III jaosto</p>
  <dcterms:tableOfContents>
    <a href="19830173taloa0">ASIAN KÄSITTELY ALEMMISSA OIKEUKSISSA</a>
    <a href="19830173tyloa0">KORKEIN OIKEUS</a>
  </dcterms:tableOfContents>
  <finlex:content id="s19830173t.kko">
    <div>
      <h2 id="19830173taloa0">ASIAN KÄSITTELY ALEMMISSA OIKEUKSISSA</h2>
      <p>Apulaisoikeuskansleri oli Turun HO:een 28.9.1982 toimittamassaan kantelukirjelmässä lausunut, että Ruotsissa oleva teknikko A oli Turun RO:n rangaistusmääräystuomarin päätöksellä 17.2.1982 annetulla rangaistusmääräyksellä tuomittu 6.1.1982 Turussa tehdystä rikoksesta teräaselakia vastaan 8 päiväsakkoa vastaavaan 400 markan sakkorangaistukseen ja menettämään valtiolle takavarikoidun nyrkkiraudan, vaikka asiaa ei olisi saanut ratkaista rangaistusmääräyksin, koska mainitusta rikoksesta oli teräaselain 5 §:n säädetty enimmäisrangaistukseksi kaksi vuotta vankeutta. Sen vuoksi ja kun rangaistusvaatimusasiassa siten oli tapahtunut oikeudenkäyntivirhe, apulaisoikeuskansleri oli vaatinut, että rangaistuspäätös poistettaisiin.</p>
      <div>
        <h3>HO:n päätös 20.1.1983</h3>
        <p>Koska asianomainen rangaistusmääräystuomari, virallinen syyttäjä ja rangaistusvaatimuksen tiedoksi antanut tullimies olivat jo oikeuskanslerille antaneet selityksen asiasta, HO ei ollut katsonut selityksen vaatimista heiltä enää tarpeelliseksi sekä käsitellyt asian ja todennut, että oikeudenkäymiskaaren 31 luvun 2 §:n 2 momentin mukaan kantelu, milloin se perustui sanotun luvun 1 §:n 1 tai 4 kohdassa mainittuun seikkaan, oli tehtävä kuuden kuukauden kuluessa siitä päivästä, jona tuomio sai lainvoiman, ja että rangaistusmääräyslain 14 §:n mukaan rangaistusmääräys tulisen antamishetkellä lainvoimaiseksi. Sanotun 14 §:n 2 momentin kanteluaikaa rangaistusmääräyksen tiedoksisaannista koskeva säännös koski mainitun lain esitöiden mukaan vain rangaistusmääräyksellä tuomittua.</p>
        <p>Koska apulaisoikeuskanslerin kantelukirjelmä oli saapunut HO:een vasta 28.9.1982 ja siis myöhään, HO oli jättänyt kantelun tutkimatta.</p>
      </div>
    </div>
    <div>
      <h2 id="19830173tyloa0">KORKEIN OIKEUS</h2>
      <p>Pyytäen valituslupaa apulaisoikeuskansleri haki muutosta HO:n päätökseen, vaatien sen kumoamista ja asian palauttamista HO:een. Valituslupa myönnettiin. A ei antanut häneltä hakemuksen johdosta pyydettyä vastausta.</p>
      <p>KKO p. tutki valituksen ja totesi, että rangaistusmääräyslain 14 §:n 2 momentin mukaan sen, joka tahtoi kannella rangaistusmääräystuomarin antamasta rangaistusmääräyksestä tuomiovirheen perusteella, tuli antaa kantelukirjelmä asianomaiseen hovioikeuteen kuuden kuukauden kuluessa siitä päivästä, jona hän sai tiedon rangaistusmääräyksen antamisesta. Lainkohdassa ei ollut tarkemmin mainittu, kuka sanotussa määräajassa sai kannella rangaistusmääräyksestä.</p>
      <p>Puheena olevan lainkohdan esitöissä mainittiin kantelijana vain rangaistusmääräyksellä tuomittu, mutta niissäkään ei ollut mainittu siitä, että säännös koskisi vain tuomittua. Erityiseen rajoitukseen oikeuskanslerin osalta ei myöskään ollut asiallisia perusteita. Siten mainittu lainkohta soveltui myös oikeuskansleriin kantelun tekijänä. Tieto kysymyksessä olevasta rangaistusmääräyksestä oli saapunut oikeuskanslerinvirastoon 30.8.1982 sekä kantelukirjelmä HO:een 28.9.1982.</p>
      <p>Mainituilla perusteilla KKO kumosi HO:n päätöksen ja palautti asian HO:een, jonka tuli ottaa se ilmoituksetta käsiteltäväkseen ja siinä laillisesti menetellä.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Portin ja Ketola sekä ylimääräiset oikeusneuvokset Mäkinen ja Hagman</p>
      </div>
    </div>
  </finlex:content>
</finlex:document>
