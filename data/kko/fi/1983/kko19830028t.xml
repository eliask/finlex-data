<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830028t</dcterms:identifier>
  <finlex:ecliIdentifier>ECLI:FI:KKO:1983:II28</finlex:ecliIdentifier>
  <dcterms:title>KKO:1983-II-28</dcterms:title>
  <dcterms:description>
    <p>
      <strong>Holhouslaki</strong>
      <span>Holhoojan määrääminen ja erottaminen</span>
    </p>
  </dcterms:description>
  <finlex:registerNumber>S81/1014</finlex:registerNumber>
  <dcterms:date pvm="19821104">1982-11-04</dcterms:date>
  <finlex:fileCopyNumber>4808/82</finlex:fileCopyNumber>
  <dcterms:issued pvm="19830304">1983-03-04</dcterms:issued>
  <dcterms:abstract>
    <p>Kysymys holhouslain 24 §:n 1 momentin tulkinnasta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830028taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830028t.kko">
    <div>
      <h2 id="19830028taloa0">ASIAN KÄSITTELY ALEMMISSA OIKEUKSISSA</h2>
      <p>Huittisten KO p. 16.12.1980 oli Hannele L:n esityksestä todennut seuraavaa:</p>
      <p>KO oli 18.6.1980 julistamallaan päätöksellä tuominnut Jalmari L:n ja hänen vaimonsa Esteri L:n avioeroon ja määrännyt heidän lapsensa 24.5.1977 syntyneen Johanna L:n Esteri L:n huollettavaksi. Jalmari L oli ilmoittanut tyytymättömyyttä KO:n päätökseen ja antanut muutoksenhakukirjelmänsä säädetyssä ajassa Turun HO:een, mutta peruuttanut muutoksenhakemuksensa 29.9.1980. HO oli tämän vuoksi 31.10.1980 antamassaan päätöksessä katsonut lausunnon antamisen L:n puolisoiden avioerojutussa rauenneen ja KO:n päätöksen jääneen lainvoiman saaneena pysyväksi. Esteri L:n 26.10.1980 kuollut ja ennen kuolemaansa testamentissaan nimennyt A:n Johanna L:n holhoojaksi siihen saakka kunnes L:n puolisoiden tytär Hannele L saavutti 25 vuoden iän, jolloin tämä oli nimitettävä Johanna L:n holhoojaksi.</p>
      <p>L:n puolisoiden avioerotuomion oli katsottava saaneen lainvoimaan verrattavan tilan Jalmari L:n peruutuskirjoituksen saavuttua HO:een, jonka ajankohdan jälkeen KO:n päätöstä ei enää ollut mahdollista muuttaa varsinaisin muutoksenhakukeinoin. Jalmari L oli siten ennen Esteri L:n kuolemaa tullut lainvoimaisesti erotetuksi Johanna L:n holhoojan tehtävästä. Toisaalta Esteri L oli ennen kuolemaansa nimittänyt Johanna L:n holhoojaksi kuolemansa jälkeen A:n, jota oli pidettävä holhoojaksi soveliaana. A:n määräämistä Johanna L:n holhoojaksi oli pidettävä myös johanna L:n edun mukaisena. Näillä perusteilla KO, jolle oli esitetty Huittisten kaupungin holhouslautakunnan lausunnot Johanna L:n huollosta, oli, hyläten Jalmari L:n vaatimuksen hänen määräämisestään Johanna L:n holhoojaksi, huomioon ottaen holhouslain 24 §:n 1 momentin säännöksen määrännyt A:n Johanna L:n holhoojaksi.</p>
      <p>Turun HO, jonka tutkittavaksi Jalmari L oli saattanut asian, p. 4.9.1981 oli todennut, että KO:n 18.6.1980 julistama L:n puolisoiden avioeroa ynnä muuta koskeva päätös oli tullut lainvoimaiseksi Jalmari L:n mainittua päätöstä koskeneen muutoksenhakemuksen peruutuksen saavuttua 29.9.1980 HO:een, sekä katsonut, ettei ollut syytä muuttaa KO:n päätöstä.</p>
      <p>Pyytäen valituslupaa Jalmari L haki muutosta HO:n päätökseen. Hannele L ja A antoivat heiltä hakemuksen johdosta pyydetyn vastauksen, minkä jälkeen Jalmari L esitti kirjallisen huomautuksen vastauksen johdosta. Hannele L ja A vastasivat vielä Jalmari L:n huomautukseen. Jalmari L:lle myönnettiin valituslupa.</p>
    </div>
    <div>
      <h2 id=""/>
      <p>KKO p. tutki asian ja totesi, että A ja Hannele L olivat HO:n päätöksen antamisen jälkeen Jalmari L:n kanssa 16.9.1981 tekemällään sopimuksella luovuttaneet Johanna L:n Jalmari L:n kasvatettavaksi. A ei ollut sopimuksen tekemisen jälkeen enää pidettävä holhouslain 24 §:n 1 momentin tarkoittamalla tavalla soveliaana Johanna L:n holhoojaksi tämän henkilökohtaisen huollon ja kasvatuksen osalta. Sen vuoksi ja ottaen huomioon sen selvityksen, mikä asiassa oli Jalmari L:n soveliaisuudesta Johanna L:n kasvattajaksi esitetty, KKO, muuttaen HO:n päätöstä, holhouslain 24 §:n 1 momentin nojalla määräsi Jalmari L:n Johanna L:n holhoojaksi tämän henkilökohtaisen huollon ja kasvatuksen kohdalta A:n jäädessä edelleen Johanna L:n holhoojaksi tämän taloudellisten asioiden hoidon osalta.</p>
      <div>
        <p>Ratkaisuun osallistuneet: presidentti Olsson, oikeusneuvokset Hämäläinen ja Riihelä sekä ylimääräiset oikeusneuvokset Setälä ja Lager</p>
      </div>
    </div>
  </finlex:content>
</finlex:document>
