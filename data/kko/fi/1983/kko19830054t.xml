<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830054t</dcterms:identifier>
  <finlex:ecliIdentifier>ECLI:FI:KKO:1983:II54</finlex:ecliIdentifier>
  <dcterms:title>KKO:1983-II-54</dcterms:title>
  <dcterms:description>
    <p>
      <strong>Ammattimainen moottoriajoneuvoliikenne</strong>
    </p>
  </dcterms:description>
  <finlex:registerNumber>R81/391</finlex:registerNumber>
  <dcterms:date pvm="19821109">1982-11-09</dcterms:date>
  <finlex:fileCopyNumber>4865/82</finlex:fileCopyNumber>
  <dcterms:issued pvm="19830429">1983-04-29</dcterms:issued>
  <dcterms:abstract>
    <p>Lähettipalvelutoiminta oli ollut pääasiallisesti liikepostin kuljettamista. Kerralla kuljetettavien lähetysten määrä oli yleensä ollut niin pieni, ettei sen kuljettamiseksi olisi tarvittu moottoriajoneuvoa, mutta lähetit olivat käyttäneet henkilöautoa pystyäkseen tekemään matkansa riittävän nopeasti. Kun moottoriajoneuvoa ei siten ollut käytetty tavaroiden kuljettamiseen, toiminnan yhteydessä ei katsottu harjoitetun ammattimaista moottoriajoneuvoliikennettä.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19830054taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830054t.kko">
    <div>
      <h2 id="19830054taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä Helsingin RO p. 4.6.1978 oli lausunut selvitetyksi, että A ja B olivat 15.9.1971 ja 28.2.1977 välisenä aikana Espoossa, Vantaalla ja Helsingissä, perustettuaan yhdessä kolmannen henkilön kanssa ensin mainittuna päivänä Lähettirengas Oy nimisen lähettipalvelu- ja siihen läheisesti liittyvää toimintaa harjoittavan yhtiön, B:n toimiessa sen hallituksen puheenjohtajana ja A:n toimiessa sen toimitusjohtajana 2.4.1974 saakka ja tämän jälkeen A:n toimiessa yhtiön hallituksen puheenjohtajana ja toimitusjohtajana ja B:n toimiessa hallituksen jäsenenä, yhtiön nimissä henkilöautoilla korvausta vastaan harjoittaneet luonteeltaan lähettipalvelun kaltaista paketti- ja kirjekuljetustoimintaa eri toimeksiantajien lukuun huolimatta siitä, ettei yhtiöllä ollut lupaa sanotunlaisen tilausliikenteen harjoittamiseen. Sen vuoksi ja koska oli jäänyt näyttämättä, että A ja B olisivat mainitusta toiminnasta saaneet laitonta taloudellista hyötyä, RO oli, hyläten A:han ja B:hen kohdistetun hyödyn menettämisvaatimuksen ja vaatimukset enemmälti, ammattimaisesta moottoriajoneuvoliikenteestä annetun asetuksen 2 §:n 1 momentin ja 23 §:n sekä tieliikennelain 5 §:n 3 momentin ja 9 §:n nojalla tuominnut A:n ja B:n kummankin ammattimaisen moottoriajoneuvoliikenteen harjoittamisesta ilman lupaa sakkorangaistukseen sekä Lähettirengas Oy:n menettämään valtiolle rikoksen tuottamana taloudellisena hyötynä 200 000 markkaa.</p>
      <p>Asianosaiset olivat Helsingin HO:ssa hakeneet muutosta RO:n päätökseen. Muutoksenhakemuksissa virallinen syyttäjä oli vaatinut A:n ja B:n tuomitsemista ankarampaan rangaistukseen sekä heidän ja Lähettirengas Oy:n tuomitsemista yhteisvastuullisesti menettämään valtiolle luvattomasta liikennöimisestä saatuna hyötynä 2 241 955 markkaa sekä A, B ja yhtiö vaatineet syytteen hylkäämistä.</p>
      <p>HO p. 19.3.1981 oli todennut, että A ja B olivat, perustettuaan yhdessä kolmannen henkilön kanssa Lähettirengas Oy nimisen yhtiön, RO:n päätöksessä kerrotuin tavoin harjoittaneet lähettipalvelu- ja siihen läheisesti liittyvää toimintaa. Yhtiön palveluksessa olleet lähetit olivat toimeksiantoja suorittaessaan tehneet osan matkoistaan henkilöautolla. Koska kerrotunlaine autojen käyttö oli katsottava yhtiön toimintakokonaisuuteen välttämättömästi liittyväksi osatoiminnaksi, toimintaa ei ollut pidettävä ammattimaisen moottoriajoneuvoliikenteen luvattomana harjoittamisena. Sen vuoksi HO oli, kumoten RO:n päätöksen, hylännyt syytteen ja vapauttanut A:n ja B:n tuomitusta sakkorangaistuksesta sekä yhtiön tuomitusta menettämisseuraamuksesta.</p>
      <p>Pyytäen valituslupaa virallinen syyttäjä haki muutosta HO:n päätökseen. Lupa myönnettiin. A, B ja Lähettirengas Oy antoivat hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. tutki jutun.</p>
      <p>Lähettirengas Oy:n lähettipalvelutoiminta oli enimmäkseen ollut aikataulun mukaisesti tapahtunutta liikepostin kuljettamista. Lähettien kuljettama aineisto oli ollut pääasiassa kirjeitä ja pieniä paketteja. Painavia ja isokokoisia lähetyksi ei nyt puheena oleva toiminta ollut koskenut. Lähetti oli yleensä pystynyt kantamaan kerralla kuljetettavana olevat lähetykset. Moottoriajoneuvo ei ollut ollut tarpeen lähetysten kuljettamiseen, mutta lähetit olivat käyttäneet henkilöautoja pystyäkseen tekemään matkansa riittävän nopeasti. Kun yhtiön ei siten ollut katsottava käyttäneen moottoriajoneuvoa tavaran kuljettamiseen, KKO katsoi, ettei yhtiön kysymyksessä olevan toiminnan yhteydessä ollut harjoitettu ammattimaista liikennettä moottoriajoneuvolla, ja jätti sen vuoksi asian HO:n päätöksen lopputuloksen varaan.</p>
      <div>
        <p>Ratkaisuun osallistuneet: oikeusneuvokset Salervo, Nybergh ja Hiltunen sekä ylimääräiset oikeusneuvokset Surakka ja Kilpeläinen</p>
      </div>
    </div>
  </finlex:content>
</finlex:document>
