<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830074t</dcterms:identifier>
  <finlex:ecliIdentifier>ECLI:FI:KKO:1983:II74</finlex:ecliIdentifier>
  <dcterms:title>KKO:1983-II-74</dcterms:title>
  <dcterms:description>
    <p>
      <strong>Lapsen elatus</strong>
    </p>
  </dcterms:description>
  <finlex:registerNumber>S81/1008</finlex:registerNumber>
  <dcterms:date pvm="19830203">1983-02-03</dcterms:date>
  <finlex:fileCopyNumber>514</finlex:fileCopyNumber>
  <dcterms:issued pvm="19830531">1983-05-31</dcterms:issued>
  <dcterms:abstract>
    <p>Kun elatusvelvolliselle tuomitun 10 vuoden 3 kuukauden vankeusrangaistus oleellisesti ja pitkäksi aikaa rajoitti elatusvelvollisen mahdollisuutta osallistua ansiotyöhön, rangaistus huomioitiin lapsen elatuksesta annetun lain 2 §:n 1 mom:n nojalla elatuskykyyn vaikuttavana seikkana.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830074taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830074t.kko">
    <div>
      <h2 id="19830074taloa0">ASIAN KÄSITTELY ALEMMISSA OIKEUKSISSA</h2>
      <p>Alaikäisen A:n äitinsä C:n edustamana B:tä vastaan ajamasta kanteesta Tammisaaren KO p. 3.4.1981 oli lausunut selvitetyksi, että B oli seurustellut ja ollut sukupuoliyhteydessä C:n kanssa A:n siittämisaikana, minkä vuoksi ja ottaen huomioon myöskin laajemman veritutkimuksen tuloksen KO oli pitänyt todistettuna, että B oli siittänyt A:n, ja isyyslain 3 §:n 2 momentin nojalla vahvistanut, että B oli A:n isä. KO oli velvoittanut lapsen elatuksen annetun lain 3 ja 10 §:n nojalla B:n suorittamaan A:lle elatusapuna 300 markkaa kuukaudessa kuukausittain etukäteen A:n syntymästä 11.12.1979 lukien siksi, kunnes A täytti 18 vuotta tai sitä ennen kykeni itsensä elättämään taikka asiassa toisin määrättiin.</p>
      <p>Helsingin HO, jossa B oli hakenut muutosta KO:n päätökseen, t. 26.8.1981 oli jättänyt asian KO:n päätöksen varaan.</p>
      <p>Pyytäen valituslupaa B haki muutosta HO:n tuomioon. Lupa myönnettiin ja asianomainen lastenvalvoja sekä C A:n holhoojana antoivat heiltä hakemuksen johdosta pyydetyt vastaukset.</p>
    </div>
    <div>
      <h2 id=""/>
      <p>KKO t. tutki jutun ja totesi, että B oli KKO:n 28.1.1983 antamalla päätöksellä tuomittu eri rikoksia 10 vuoden 3 kuukauden yhdistettyyn vankeusrangaistukseen, josta oli rikoslain 3 luvun 11 §:n nojalla vähennetty 1 vuosi 3 kuukautta 21 päivää. B:n tutkintavankeus oli alkanut 11.9.1980 ja vapausrangaistustaan hän oli ruvennut suorittamaan 2.12.1981. KKO katsoi, että rangaistus rajoitti oleellisesti ja pitkäksi aikaa B:n mahdollisuutta osallistua ansiotyöhön. Tämän vuoksi KKO, muuttaen HO:n tuomiota, alensi lapsen elatuksesta annetun lain 2 §:n 1 momentin nojalla B:n maksettavaksi määrätyn elatusavun 100 markkaan kuukaudessa 11.9.1980 lukien suoritettavaksi kuukausittain etukäteen, kunnes toisin määrättiin taikka muuten kunnes A täytti 18 vuotta tai sitä ennen kykeni itsensä elättämään. Muutoin HO:n tuomio jäi pysyväksi.</p>
      <div>
        <p>Ratkaisuun osallistuneet: presidentti Olsson, oikeusneuvokset Jalanko, Heinonen ja Nybergh sekä ylimääräinen oikeusneuvos Roos</p>
      </div>
    </div>
  </finlex:content>
</finlex:document>
