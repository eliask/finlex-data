<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830182t</dcterms:identifier>
  <finlex:ecliIdentifier>ECLI:FI:KKO:1983:II182</finlex:ecliIdentifier>
  <dcterms:title>KKO:1983-II-182</dcterms:title>
  <dcterms:description>
    <p>
      <strong>Jakolaki</strong>
      <span>Muita ratkaisuja</span>
    </p>
  </dcterms:description>
  <finlex:registerNumber>M82/159</finlex:registerNumber>
  <dcterms:date pvm="19831019">1983-10-19</dcterms:date>
  <finlex:fileCopyNumber>4053</finlex:fileCopyNumber>
  <dcterms:issued pvm="19831220">1983-12-20</dcterms:issued>
  <dcterms:abstract>
    <p>Se seikka, että vesijättöalue muodosti itsenäisen tilan, ei estänyt siihen kuuluvien tilusten lunastamista jakolain 243 §:ssä säädetyssä järjestyksessä.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830182taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830182t.kko">
    <div>
      <h2 id="19830182taloa0">ASIAN KÄSITTELY ALEMMISSA OIKEUKSISSA</h2>
      <p>Liikkeenharjoittaja A oli 7.3.1969 Solgrund-nimisen tilan RN:o 10:73 omistajana hakenut jakolain 243 §:n mukaista vesijätön lunastamistoimitusta, jossa hänen tilansa käsittävän saaren ympärille muodostunut vesijättö liitettäisiin hänen tilaansa. Toimitusmiehet olivat 22.5.1981 lopetetuksi julistetussa toimituksessa N:o 21251 todenneet, että kyseessä oleva vesijättömaa kuului toimituksessa N:o 103150 muodostettuun Yttersundomin kylän Korshamn-nimiseen tilaan RN:o 17, jonka omisti Vaasan kaupunki. Koska Korshamn RN:o 17 tilaan kuuluva vesijättö oli omiaan melkoisesti vaikeuttamaan tilan Solgrund RN:o 10:73 käyttöä ja kyseisiä vesijättötiluksia voitiin tarkoituksenmukaisesti käyttää vain jälkimmäisen tilan tilusten yhteydessä eikä asiaa voitu sopia korjata tilausvaihdolla ja kun se seikka, että lunastettavat alueet, jotka luonteeltaan olivat vesijättöä, kuuluivat tietylle tilalle, ei ollut lunastuksen esteenä, toimitusmiehet olivat päättäneet, että tilan Solgrund RN:o 10:73 omistaja sai lunastaa kyseiset vesijättöalueet kokonaan ja että ne liitetään tilaan Solgrund RN:o 10:73. Edelleen toimitusmiehet olivat suorittaneet piirirajankäynnin ja rakentaneet paalut p1, p2, p3 ja p4 sekä laatineet kartan tilasta ja lunastettavasta vesijätöstä sekä rakentaneet pyykit maaperäkivinä N:ot 10-12, siten kuin toimituskartta tarkemmin osoitti.</p>
      <p>Hakiessaan Vaasan MO:ssa muutosta toimitukseen Vaasan kaupunki oli lausunut,</p>
      <p>että kaupunki oli ostanut Yttersundomin ja Översundomin kylien yhteiset vesi- ja vesijättöalueet Fjärdsminnet-nimisessä salmessa, joista sittemmin oli muodostettu Korshamn-niminen tila RN:o 17,</p>
      <p>että kysymys ei ollut vesijätön lunastuksesta vaan tilan Korshamn RN:o 17 kuuluvan tiluksen lunastamisesta,</p>
      <p>että tilan Solgrund RN:o 10:73 omistaja pääsi tilalleen niin kuin aikaisemminkin moottoriveneellä eikä minkäänlaista tarvetta ollut lunastaa alueita tilalle päästäkseen,</p>
      <p>että piirirajankäynnin toimittamiselta olivat puuttuneet lakisääteiset edellytykset, koska piirirajankäynti oli toimitettu kun tila Korshamn RN:o 17 muodostettiin, sekä</p>
      <p>että tilusvaihto voitiin toteuttaa siten, että tila Solgrund RN:o 10:73 sai kaupungilta huvilan alla olevan alueen tilasta Korshamn RN:o 17 antamalla vastikemaata tilan lounaisrajalta.</p>
      <p>Kaupunki oli vaatinut toimituksen kumoamista ja lunastushakemuksen hylkäämistä tai toimituksen palauttamista toimitusmiehille uudelleen käsiteltäväksi ja tilusvaihdon toimittamiseksi.</p>
      <p>Kuultuaan A:ta toimitusinsinöörin annettua lausuntonsa sekä toimitettuaan katselmuksen valituksenalaisella alueella MO p. 1.6.1982 oli katsonut, että lunastamisen edellytykset olivat olemassa, kuitenkin huomioon ottaen, että korkeajännitelinjasta pohjoiseen olevalla alueella ei lunastajalle ollut merkitystä. Sen vuoksi MO oli määrännyt, että lunastus myöskin tilusvaihtomenettelyä soveltaen oli toimitettava siten, että raja kaupungin omistamaa tilaa Korshamn RN:o 17 vastaan vedettiin saaren lävitse kulkevalle korkeajännitesähköjohdon linjalle, ja palauttanut toimituksen toimitusmiehille siitä johtuvia toimenpiteitä varten.</p>
      <p>Vaasan kaupunki haki muutosta MO:n päätökseen. Hakemuksen johdosta toimitusinsinööri antoi lausunnon.</p>
    </div>
    <div>
      <h2 id=""/>
      <p>KKO t. tutki jutun ja katsoi, ettei ollut syytä muuttaa MO:n päätöstä.</p>
      <div>
        <p>Ratkaisuun osallistuneet: oikeusneuvokset Jalanko, Hämäläinen ja Roos sekä ylimääräiset oikeusneuvokset Paasikoski ja Virolainen</p>
      </div>
    </div>
  </finlex:content>
</finlex:document>
