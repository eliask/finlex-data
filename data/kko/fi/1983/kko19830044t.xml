<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830044t</dcterms:identifier>
  <finlex:ecliIdentifier>ECLI:FI:KKO:1983:II44</finlex:ecliIdentifier>
  <dcterms:title>KKO:1983-II-44</dcterms:title>
  <dcterms:description>
    <p>
      <strong>Ylimuistoinen nautinta</strong>
    </p>
    <p>
      <strong>Jaon täydentäminen</strong>
    </p>
  </dcterms:description>
  <finlex:registerNumber>M78/134</finlex:registerNumber>
  <dcterms:date pvm="19830127">1983-01-27</dcterms:date>
  <finlex:fileCopyNumber>366</finlex:fileCopyNumber>
  <dcterms:issued pvm="19830425">1983-04-25</dcterms:issued>
  <dcterms:abstract>
    <p>Isojaossa saarta, joka sijaitsee kylän jakamattomalla vesialueella, ei ollut luettu kuuluvaksi minkään talon tiluksiin eikä sitä ollut merkitty isojakokartalle eikä myöhempien maanmittaustoimitusten kartoille. Erään samassa kylässä olevan tilan omistajat olivat jakolain 231 a §:n mukaisessa jaon täydentämistoimituksessa ylimuistoiseen nautintaan vedoten vaatineet saaren liittämistä heidän tilaansa. Kun ylimuistoisella nautinnalla maakaaren 15 luvun 2 §:n mukaan ei ole voimaa kyläkunnassa, vaatimus hylättiin.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830044taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830044t.kko">
    <div>
      <h2 id="19830044taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun maanmittaushallitus oli Anttolan kunnan Pitkälahden kylästä olevien maanviljelijöiden Olavi ja Tauno Takkisen hakemuksesta 15.12.1976 määrännyt Mikkelin maanmittaustoimiston suorittamaan Takkisten omistaman ja Pitkälahden kylässä olevan Jousanniemen tilan 3:23 kohdalla Luonterissa olevaa Aittasaarta koskevan jakolain 231 a §:n edellyttämän jaon täydentämisen, niin määräyksen johdosta pidetyssä toimituksessa Olavi ja Tauno Takkinen olivat vaatineet, että kyseinen Aittasaari, vaikkei sitä millekään kartalle ollut merkitty Jousanniemen tilan tiluksiin kuuluvaksi, määrättäisiin kuulumaan Jousanniemen tilalle ja liitettäisiin tilan tiluksiin, koska tila oli saanut saarta riidattomasti nauttia ja muun muassa jo vuonna 1912 Jousanniemen tilan omistajat olivat hakanneet saaren puuston ja myyneet sen tilalta tapahtuneen muun metsänmyynnin yhteydessä, sekä Pitkälahden jakokunta, jolle kuuluvien yhteisten alueiden hallinto oli järjestetty yhteisistä alueista ja niihin verrattavista etuuksista 9.5.1940 annetun lain mukaisesti, puolestaan vaatinut mainitun saaren määräämistä kuulumaan jakokunnalle.</p>
      <p>Toimitusmiehet olivat 19.8.1977 lopetetuksi julistetussa jaon täydentämistoimituksessa katsoneet mainittujen Jousanniemen tilan omistajain näyttäneen sellaisen paremman oikeutensa Aittasaareen, mitä tarkoitettiin 3.9.1886 annetun metsälain 1 §:ssä, minkä vuoksi ja kun saarta sanotun metsälain 4 §:n tavoin ei ollut otettu valtion hallintaan toimitusmiehet olivat sanottujen lainkohtien ja jakolain 231 a §:n nojalla määränneet saaren kuulumaan Jousanniemen tilalle RN:o 3:23 ja liittäneet saaren Jousanniemen tilaan, minkä johdosta, kun tilan metsäpinta-ala oli lisääntynyt saaren pinta-alaa vastaavalla 2,560 hehtaarilla, toimituksessa oli suoritettu tilan manttaalin korottaminen.</p>
      <p>Pitkälahden jakokunta oli valittanut toimituksesta ja Itä-Suomen MO:ssa vaatinut että, koska mainittua Aittasaarta ei ollut isojaossa eikä myöhemmissäkään maanmittaustoimituksissa luettu Jousanniemen tilan tiluksiin kuuluvaksi ja saarta siten oli pidettävä jakokunnalle kuuluvana, toimitusmiesten päätös kumottaisiin ja saari katsottaisiin kuuluvan Pitkälahden jakokunnalle. MO:ssa oli kuultu myös Olavi Takkista sekä toimitusinsinööriä.</p>
      <p>MO p. 3.4.1978 oli tutkinut jutun. Koska Pitkälahden jakokunnassa 9.11.1835 päättyneessä isojaossa ei ollut mainittua Aittasaarta merkitty talon N:o 3 kartalle eikä ollut luettu sanotulle talolle kuuluviin tiluksiin ja saaren siten oli katsottava jääneen jakokunnalle sekä kun saarta myöhemmissäkään maanmittaustoimituksissa ei ollut katsottu kuuluvan Jousanniemen tilalle eikä ylimuistoinen nautinta maakaaren 15 luvun 2 §:n mukaan perustanut omistusoikeutta siihen, niin MO oli muuttanut toimitusmiesten päätöstä siten, että Aittasaari määrättiin edelleenkin kuulumaan Pitkälahden jakokunnalle, jota paitsi MO oli jakolain 270 §:n nojalla määrännyt, että maanmittausmaksu tuli Pitkälahden jakokunnan suoritettavaksi. Näin muuttaen MO oli vahvistanut toimituksen jakolain 174 ja 326 §:n mukaisesti tarkastettuna, mutta toimitusinsinöörin tuli tehdä MO:n päätöksestä johtuvat muutokset toimituksen karttaan ja selitelmään.</p>
      <p>Olavi ja Tauno Takkinen hakivat muutosta MO:n päätökseen. Hakemuksen johdosta toimitusinsinööri ja maanmittaushallitus antoivat kumpikin lausunnon.</p>
    </div>
    <div>
      <h2 id=""/>
      <p>KKO t. tutki jutun. Koska Aittasaari sijaitsi Pitkälahden jakokunnan vesialueella ja siis kyläkunnassa, KKO tällä ja MO:n lausumilla perusteilla katsoi, ettei ollut syytä muuttaa MO:n päätöksen lopputulosta.</p>
      <div>
        <p>Ratkaisuun osallistuneet: presidentti Olsson, oikeusneuvokset af Hällström ja Ketola sekä ylimääräiset oikeusneuvokset Roos ja Aro</p>
      </div>
    </div>
  </finlex:content>
</finlex:document>
