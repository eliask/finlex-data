<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830006t</dcterms:identifier>
  <finlex:ecliIdentifier>ECLI:FI:KKO:1983:II6</finlex:ecliIdentifier>
  <dcterms:title>KKO:1983-II-6</dcterms:title>
  <dcterms:description>
    <p>
      <strong>Vahingonkorvaus</strong>
      <span>Korvattava vahinko -</span>
      <span>Pysyvä vika ja haitta</span>
    </p>
  </dcterms:description>
  <finlex:registerNumber>R82/282</finlex:registerNumber>
  <dcterms:date pvm="19821027">1982-10-27</dcterms:date>
  <finlex:fileCopyNumber>4676/82</finlex:fileCopyNumber>
  <dcterms:issued pvm="19830121">1983-01-21</dcterms:issued>
  <dcterms:abstract>
    <p>A oli 1.11.1979 tahallaan pahoinpidellessään B:tä aiheuttanut tälle vasemman korvan kuuroutumisen, minkä vuoksi hänet oli velvoitettu maksamaan B:lle vahingonkorvaukseksi pysyvästä viasta ja haitasta 13.000 mk. Korvaus alennettiin 4.000 markkaa sillä perusteella, että vuonna l933 syntynyt B oli kuollut jo noin puolentoista vuoden kuluttua vammautumisestaan, sekä ottamalla huomioon myös vamman laatu ja se että A:n teko oli tahallinen.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19830006taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830006t.kko">
    <div>
      <h2 id="19830006taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja asianomistajan B:n syytteestä Äänekosken KO p. 3.6.1980 oli lausunut selvitetyksi, että A oli 1.11.1979 Suolahden kaupungissa kadulla lyömällä B:tä nyrkillä kasvoihin tahallaan pahoinpidellyt B:tä seurauksin, että B oli kaatunut katuun saaden kallonpohjan murtuman. Sen johdosta B:n vasen korva oli kuuroutunut, mikä vamma, kun otettiin huomioon että hänen oikean korvansakin kuulo oli selvästi alentunut, oli katsottava vaikeaksi ruumiinvammaksi. Tämän vuoksi ja kun A:n hänen pahoinpidellessään B:tä ei ollut katsottava tarkoittaneen aiheuttaa B:lle vaikeaa ruumiinvammaa tai käsittäneen että lyönnistä saattaisi aiheutua sellainen seuraus, mutta A:n olisi pitänyt sitä varoa, KO oli rikoslain 21 luvun 5 §:n 1 momentin ja 10 §:n sekä 7 luvun 1 §:n nojalla tuominnut A:n yksin teoin tehdyistä pahoinpitelystä ja ruumiinvamman tuottamuksesta 3 kuukaudeksi vankeuteen sekä velvoittanut A:n suorittamaan B:lle korvaukseksi, paitsi muusta, kivusta ja särystä 3 000 markkaa sekä pysyvästä viasta ja haitasta 13 000 markkaa, molemmat määrät 5 prosentin korkoineen 11.3.1980 lukien.</p>
      <p>Vaasan HO, jonka tutkittavaksi A oli saattanut jutun p. 16.2.1982 oli jättänyt asian KO:n päätöksen varaan.</p>
      <p>Pyytäen valituslupaa A haki muutosta HO:n päätökseen. Lupa myönnettiin 5.5.1982 ja samalla KKO määräsi, ettei HO:n päätöstä ollut pysyvästä viasta ja haitasta tuomitun korvauksen osalta toistaiseksi pantava täytäntöön tai, mikäli täytäntöönpano jo oli alkanut, ettei sitä ollut jatkettava. Asianomistajan, 28.1.1933 syntyneen ja KKO:een toimitetun selvityksen mukaan 10.6.1981 kuolleen B:n oikeudenomistajat, leski C ja poika D antoivat pyydetyn vastauksen ja tapaturmavirasto pyydetyn lausunnon.</p>
    </div>
    <div>
      <h2 id=""/>
      <p>KKO p. tutki jutun ja totesi, että A oli 1.11.1979 tahallaan lyönyt B:tä nyrkillä kasvoihin niin, että tämä oli kaatunut katuun saaden kallonpohjan murtuman, minkä johdosta vasen korva oli kuuroutunut. Tällä perusteella A oli velvoitettu maksamaan B:lle korvaukseksi pysyvästä viasta ja haitasta 13 000 markkaa. Korvauksen määrää arvioidessaan HO ei ollut ottanut huomioon, että B oli kuollut 10.6.1981 eli jo noin puolentoista vuoden kuluttua vammautumisestaan. Sen vuoksi KKO, ottaen huomioon tämän seikan lisäksi vamman laadun ja sen että A:n rikos oli tahallinen, muuttaen HO:n päätöstä, alensi B:n pysyvästä viasta ja haitasta maksettavan korvauksen 4 000 markkaan.</p>
      <div>
        <p>Ratkaisuun osallistuneet: oikeusneuvokset Miettinen, Ådahl ja Nybergh sekä ylimääräiset oikeusneuvokset Kilpeläinen ja Roos</p>
      </div>
    </div>
  </finlex:content>
</finlex:document>
