<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830101t</dcterms:identifier>
  <finlex:ecliIdentifier>ECLI:FI:KKO:1983:II101</finlex:ecliIdentifier>
  <dcterms:title>KKO:1983-II-101</dcterms:title>
  <dcterms:description>
    <p>
      <strong>Panttaus</strong>
    </p>
    <p>
      <strong>Panttauksen pätevyys</strong>
    </p>
  </dcterms:description>
  <finlex:registerNumber>S80/444</finlex:registerNumber>
  <dcterms:date pvm="19820301">1982-03-01</dcterms:date>
  <finlex:fileCopyNumber>1009/82</finlex:fileCopyNumber>
  <dcterms:issued pvm="19830817">1983-08-17</dcterms:issued>
  <dcterms:abstract>
    <p>Rakennusurakointia harjoittavan kommandiittiyhtiön vastuunalainen yhtiömies A oli asunto-osakeyhtiön perustajaosakkaana ensin sitoutunut B:lle myymään merkitsemänsä kommandiittiyhtiön asunto-osakeyhtiölle rakentamassa talossa olevan huoneiston hallintaan oikeuttavat osakkeet ja sitten osakekirjojen valmistuttua pantannut samat osakkeet omanaan rakennushankkeen alaurakoitsijalle C:lle tällä kommandiittiyhtiöltä olleen saatavansa vakuudeksi. Kun C oli tiennyt, että asunto-osakeyhtiön osakkeet oli tarkoitettu edelleen myytäviksi, mutta jättänyt ottamatta selvää siitä, oliko pantiksi tarjotut osakkeet panttaushetkellä jo myyty, C ei ollut siitä huolimatta,että A:n hallussa tuolloin ollut osakekirja oli asetettu hänen nimiinsä, riittävän huolellisesti tutkinut A:n oikeutta osakkeiden panttaamiseen. B:n vaatimuksesta panttaus julistettiin OYL (l895) 32 a §:n nojalla pätemättömäksi.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830101taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830101t.kko">
    <div>
      <h2 id="19830101taloa0">ASIAN KÄSITTELY ALEMMISSA OIKEUKSISSA</h2>
      <p>B:n kanteesta kuultuaan kommandiittiyhtiö C:tä ja toimitusjohtaja A:ta vastaajina Lappeen KO, jossa kommandiittiyhtiö A:n konkurssipesä ja säästöpankki E olivat sivuväliintulijoina esittäneet vaatimuksia, p. 17.1.1978 oli lausunut selvitetyksi ett ä A oli 13.5.1976 tehdyllä asunto-osakkeiden ostosopimukseksi kutsutulla asiakirjalla sitoutunut myymään B:lle 98.200 markan kauppahinnasta asunto-osakeyhtiö D:n perustajajäsenenä merkitsemänsä, aravalainoitetun asunto-osakeyhtiön osakkeet no:t 8751 - 9360, jotka oikeuttivat kaksi huonetta ja keittiön käsittävän huoneiston hallintaan asunto-osakeyhtiön omistamassa talossa ja että A oli sen jälkeen, 4.6.1976 tehdyllä asiakirjalla, joka oli allekirjoitettu myös asunto-osakeyhtiön puolesta ja johon B oli antanut suostumuksensa, sitoutunut luovuttamaan huoneiston hallintaan oikeuttavan osakekirjan sen valmistuttua liikepankki X:lle B:n siltä saaman lainan vakuudeksi. A oli kuitenkin kommandiittiyhtiö A:n vastuunalaisena yhtiömiehenä 23.9.1976 päivätyllä säilytystodistuksella, jonka kommandiittiyhtiö C:n puolesta oli allekirjoittanut sen vastuunalainen yhtiömies C, jättänyt osakekirjan liikepankki Y:n Joutsenon konttoriin säilytettäväksi säilytyskirjaan merkityin sellaisin erikoisohjein että "osakekirja annetaan kommandiittiyhtiö A:n ja kommandiittiyhtiö C:n 12.1.1976 allekirjoittaman asunto-osakeyhtiö D:n sähköurakkasopimuksen maksuerätaulukon maksamattomien erien vakuudeksi ja että osakekirja luovutetaan kun urakkasopimuksen ehdot on täytetty ja että säilytysmaksun suorittaa kommandiittiyhtiö A". Koska asiassa oli katsottava näytetyksi, että liikepankki Y oli ottanut osakkeet vain säilytettäväkseen kommandiittiyhtiö A:n ja kommandiittiyhtiö C:n yhteiseen lukuun, ja kun kommandiittiyhtiö C:n puolesta ei ollut näytetty, että sillä olisi ollut yksinomaan oikeus käyttää osakekirjaa kommandiittiyhtiö A:lta olevan saatavansa suoritukseksi ja kommandiittiyhtiö C:n sitä paitsi oli katsottava olleen tietoinen osakkeiden kuulumisesta asuntohallituksen rahoittamaan taloon ja yhtiö oli sen vuoksi olisi ollut velvollinen tutkimaan A:n oikeutta luovuttaa perustajajäsenenä merkitsemiään osakkeita sanotun saatavan vakuudeksi, KO oli, katsoen ettei laillista panttausta kommandiittiyhtiöiden A:n ja C:n välillä ollut syntynyt, osakeyhtiölain 32 a §:n 2 ja 3 momentin nojalla julistanut sanottujen osakkeiden luovutuksen panttauksena pätemättömäksi sekä oikeuttanut B:n hänen maksettua kommandiittiyhtiö A:n konkurssipesälle osakkeista vielä maksamatta olevan erän saamaan osakekirjan liikepankki Y:ltä. Sen ohessa kommandiittiyhtiö C ja A velvoitettiin yhteisvastuullisesti korvaamaan B:n oikeudenkäyntikulut asiassa 2 500 markalla.</p>
      <p>Kouvolan HO, jonka tutkittavaksi kommandiittiyhtiö C ja A olivat saattaneet jutun, t. 22.1.1980 oli katsonut selvitetyksi, että kommandiittiyhtiö A, jonka vastuunalainen yhtiömies A oli ollut, oli rakentanut asunto-osakeyhtiö D:n taloa, että kommandiittiyhtiö C oli suorittanut rakennusliikkeelle alaurakointia, että B oli asunnonostajana 13.5.1976 asunto-osakeyhtiön perustajajäsenen A:n kanssa tehnyt ostosopimuksen, jossa A oli sitoutunut myymään ja B sitoutunut ostamaan kysymyksessä olevat asunto-osakeyhtiön osakkeet, että A ja asunto-osakeyhtiö olivat 4.6.1976 tehdyllä asiakirjalla sitoutuneet luovuttamaan nuo osakkeet osakekirjan valmistuttua liikepankki X:lle vakuudeksi sen B:lle antamasta lainasta, että osakkeiden osakekirjaa ei ollut luovutettu B:lle tai liikepankki X:lle, että A oli 23.6.1976 luovuttanut kysymyksessä olevan A:n avoimella siirrolla varustaman osakekirjan liikepankki Y:n Joutsenon konttoriin, että A:n omasta puolestaan ja kommandiittiyhtiö A:n puolesta allekirjoittaman sekä kommandiittiyhtiö C:n puolesta allekirjoitetun ja viimeksi mainitulle luovutetun säilytystodistuksen mukaan osakekirja oli annettu "kommandiittiyhtiöiden ja A:n ja C:n 12.1.1976 allekirjoittaman asunto-osakeyhtiö D:n sähköurakkasopimuksen maksuerätaulukon maksamattomien erien vakuudeksi", minkä lisäksi säilytystodistukseen oli merkitty ehto osakekirjan luovuttamisesta, kun urakkasopimuksen ehdot oli täytetty, sekä että liikepankki Y oli ollut mainitusta sopimuksesta tietoinen. Vaikka edellä selostettu osakkeiden luovuttaminen pankin haltuun säilytettäväksi kommandiittiyhtiö C:n saamisten panttina oli sellainen pantin hallinnan luovutus pantinsaajalle, jota panttioikeuden syntyminen edellytti, niin koski kommandiittiyhtiö C, ottaen toisaalta huomioon sen aseman liikesuhteessa kommandiittiyhtiö C:hen alaurakoitsijana ja ammattimaisen toiminnan rakennusalalla ja toisaalta B:n aseman asunnonostajana, oli laiminlyönyt siltä vaadittavalla huolellisuudella ottaa selvää osakekirjaa koskevasta ostosopimuksesta ja kun kommandiittiyhtiö C:n siten olisi tullut tietää, ettei A säilytystodistusta annettaessa enää ollut oikeutettu määräämään osakekirjasta eikä osakekirjan laillista panttausta kommandiittiyhtiö C:lle vuonna 1895 annetun osakeyhtiölain 32 a §:n mukaisesti siten ollut tapahtunut, HO oli jättänyt asian KO:n päätöksen lopputuloksen varaan. Kommandiittiyhtiö C ja A velvoitettiin yhteisvastuullisesti korvaamaan B:n vastinekulut HO:ssa 500 markalla.</p>
      <p>Pyytäen valituslupaa kommandiittiyhtiö C haki muutosta HO:n tuomioon vaatien HO:n tuomion ja KO:n päätöksen kumoamista ja kanteen hylkäämistä sekä osakekirjan määräämistä luovutettavaksi sille.</p>
      <p>Lupa myönnettiin. B, kommandiittiyhtiö A:n konkurssipesä ja säätöpankki E kukin erikseen antoivat niiltä hakemuksen johdosta pyydetyt vastaukset. B ja konkurssipesä vaativat korvausta vastinekuluistaan.</p>
    </div>
    <div>
      <h2 id=""/>
      <p>KKO t. tutki jutun.</p>
      <div>
        <h3>Perustelut</h3>
        <p>Arvioitaessa kommandiittiyhtiö C:n velvollisuutta ottaa selvää A:n oikeudesta määrätä puheena olevasta, sinänsä hänen nimissään ja hallussaan olleesta ja hänen avoimella siirrollaan varustetusta osakekirjasta oli otettava huomioon A:n asema asunto-osakeyhtiössä ja kommandiittiyhtiö A:ssa sekä se, että viimeksi mainittu yhtiö urakoitsijana rakensi asunto-osakeyhtiölle asuntohallituksen valtion henkilökohtaista asuntolainoitusta varten hyväksymää taloa. Näistä kaikista seikoista kommandiittiyhtiö C paikkakunnalla rakennusalalla toimivana yrityksenä ja sanotun talon rakennustyön alaurakoitsijana oli ollut tietoinen. Kun kommandiittiyhtiö C oli siten tiennyt, että puheena olevan talon huoneistojen hallintaan oikeuttavat osakkeet oli tarkoitettu edelleen myytäviksi , mutta se oli jättänyt ottamatta selvää siitä, oliko nyt kysymyksessä olevat osakkeet panttaushetkellä jo myyty, kommandiittiyhtiö C ei ollut riittävän huolellisesti tutkinut A:n oikeutta osakkeiden panttaamiseen.</p>
        <p>A ja asunto-osakeyhtiö D olivat 4.6.1976 päivätyllä asiakirjalla, johon B oli antanut suostumuksensa, sitoutunut luovuttamaan nyt kysymyksessä olevan osakekirjan liikepankki X:lle B:n siltä saaman lainan vakuudeksi.</p>
      </div>
      <div>
        <h3>Tuomiolauselma</h3>
        <p>HO:n tuomion lopputulos jäi pysyväksi. Edellytykseksi B:n oikeudelle saada osakekirja liikepankki Y:ltä kuitenkin määrättiin, paitsi osakkeista vielä mahdollisesti maksamatta olevan erän suorittaminen kommandiittiyhtiö A:n konkurssipesälle, myös se, ettei edellä mainitusta asunto-osakeyhtiö D:n ja A:n 4.6.1976 allekirjoittamasta sitoumuksesta, johon B oli antanut suostumuksensa, muuta johtunut. Kommandiittiyhtiö C velvoitettiin suorittamaan B:lle ja kommandiittiyhtiö A:n konkurssipesälle korvaukseksi vastauksen antamisesta kummallekin 400 markkaa.</p>
        <div>
          <p>Ratkaisuun osallistuneet: oikeusneuvokset Saarni-Rytkölä, Portin ja Mörä sekä ylimääräiset oikeusneuvokset Surakka ja Paasikoski</p>
        </div>
      </div>
    </div>
  </finlex:content>
</finlex:document>
