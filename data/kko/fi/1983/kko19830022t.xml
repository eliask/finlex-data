<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830022t</dcterms:identifier>
  <finlex:ecliIdentifier>ECLI:FI:KKO:1983:II22</finlex:ecliIdentifier>
  <dcterms:title>KKO:1983-II-22</dcterms:title>
  <dcterms:description>
    <p>
      <strong>Muutoksenhaku</strong>
      <span>Muutoksenhaun tutkimisen muodolliset edellytykset</span>
    </p>
  </dcterms:description>
  <finlex:registerNumber>S82/458</finlex:registerNumber>
  <dcterms:date pvm="19821104">1982-11-04</dcterms:date>
  <finlex:fileCopyNumber>4809/82</finlex:fileCopyNumber>
  <dcterms:issued pvm="19830222">1983-02-22</dcterms:issued>
  <dcterms:abstract>
    <p>Valittaja ei ollut liittänyt hovioikeudelle osoittamaansa valituskirjelmään kaikkia raastuvanoikeuden pöytäkirjanotteita. Kun valituskirjelmään oli merkitty vain valittajan asiamiehen postiosoite, hovioikeuden olisi pitänyt lähettää asiakirjojen täydentämistä koskeva kehotus tällä osoitteella eikä valittajan raastuvanoikeuden pöytäkirjasta ilmenevällä osoitteella. Kun hovioikeus oli valittajan jätettyä toimittamatta puuttuvat asiakirjat jättänyt valituksen tutkimatta, juttu palautettiin hovioikeuteen.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830022taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830022t.kko">
    <div>
      <h2 id="19830022taloa0">ASIAN KÄSITTELY ALEMMISSA OIKEUKSISSA</h2>
      <p>A alaikäisen lapsena Anteron holhoojana oli B:lle tiedoksi toimituttamansa haasteen nojalla Turun RO:ssa Turun kaupungin lastenvalvojan toimiessa hänen asiamiehenään vaatinut isyyslain säännösten nojalla vahvistettavaksi, että B oli hänen 1.7.1980 syntyneen lapsensa Anteron isä ja että B velvoitettaisiin suorittamaan Anterolle elatusavuksi 400 markkaa kuukaudessa 1.7.1980 lukien, kunnes tämä täytti 18 vuotta.</p>
      <p>B:n vastustettua kannetta RO, joka oli myöntänyt Anterolle maksuttoman oikeudenkäynnin, p. 11.8.1981 oli katsonut jääneen näyttämättä, että B olisi Anteron siittämisaikana maannut A:ta. Sen vuoksi RO oli hylännyt kanteen sekä määrännyt, että valtion varoista maksetut isyyden selvittämisestä aiheutuneet kustannukset 1 587 markkaa ja Anteron puolesta maksetut kulut 214 markkaa 10 penniä jäivät valtion vahingoksi.</p>
      <p>Turun HO, jonka tutkittavaksi A holhoojantoimessaan oli saattanut jutun, p. 26.2.1982 oli todennut, ettei A ollut antanut HO:een kaikkia RO:n jutussa laatimia ja hänen muutoksenhakemuksensa tutkimiseksi tarpeellisia pöytäkirjanotteita eikä myöskään näyttänyt puuttuvien pöytäkirjojen osalta laillista estettä eikä hän ollut, HO:n varattua hänelle tilaisuuden jättää HO:lle puuttuvat pöytäkirjanotteet, käyttänyt tuota tilaisuutta hyväkseen. Sen vuoksi HO oli oikeudenkäymiskaaren 25 luvun 16 §:n ja 26 luvun 1 §:n nojalla jättänyt A:n valituksen tutkimatta.</p>
      <p>A holhoojantoimessaan oli, pyytäen valituslupaa, hakenut muutosta HO:n päätökseen. Lupa myönnettiin ja B antoi häneltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. tutki valituksen. A:n alaikäisen lapsensa Anteron holhoojana HO:lle osoittaman valituskirjelmän oli hänen asiamiehenään laatinut Turun kaupungin lastenvalvoja. Valituskirjelmään ei ollut merkitty A:n postiosoitetta, mutta sen sijaan siinä oli mainittu Turun kaupungin lastensuojeluviraston postiosoite, minkä merkitsemistä oli pidettävä asiamiehen postiosoitetta koskevana ilmoituksena. HO oli lähettänyt A:lle kehotuksen antaa puuttuvat pöytäkirjanotteet postitse hänen RO:n pöytäkirjasta ilmenevällä osoitteella. A ei ilmoituksensa mukaan ollut saanut tällaista kehotusta. Oikeudenkäymiskaaren 25 luvun 15 §:n mukaan valituskirjelmään oli merkittävä valittajan tai hänen asiamiehensä postiosoite, jolla asiaa koskevat ilmoitukset saatiin hänelle toimittaa. Oikeudenkäymiskaaren 26 luvun 12 §:n tarkoittamana asianosaisen viimeksi ilmoittamana osoitteena, jolla HO sai lähettää muun muassa asiakirjojen täydentämiskehotuksen, oli pidettävä valituskirjaan merkittyä valittajan tai hänen asiamiehensä postiosoitetta. Kun A:n valituskirjelmään oli merkitty hänen asiamiehensä postiosoite, olisi kysymyksessä oleva täydentämiskehotus pitänyt postitse lähettää sanotulla osoitteella. HO:n ei siten olisi pitänyt, kun se ei ollut viimeksi mainitun lainkohdan tarkoittamalla tavalla varannut A:lle tilaisuutta antaa HO:lle puuttuvat pöytäkirjanotteet, jättää hänen holhoojantoimessaan tekemäänsä valitusta tutkimatta. Sen vuoksi KKO, kumoten HO:n päätöksen, palautti jutun HO:een, jonka tuli huomioon ottaen myös sen, että A oli KKO:lle osoittamaansa muutoksenhakukirjelmään liittänyt puuttuneet pöytäkirjanotteet, ilmoituksetta ottaa juttu uudelleen käsiteltäväkseen ja siinä laillisesti menetellä.</p>
      <div>
        <p>Ratkaisuun osallistuneet: presidentti Olsson, oikeusneuvokset Hämäläinen ja Riihelä sekä ylimääräiset oikeusneuvokset Setälä ja Lager</p>
      </div>
    </div>
  </finlex:content>
</finlex:document>
