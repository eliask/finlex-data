<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830075t</dcterms:identifier>
  <finlex:ecliIdentifier>ECLI:FI:KKO:1983:II75</finlex:ecliIdentifier>
  <dcterms:title>KKO:1983-II-75</dcterms:title>
  <dcterms:description>
    <p>
      <strong>Työsopimus</strong>
      <span>Työsopimuksen lakkaaminen</span>
    </p>
    <p>
      <strong>Työtuomioistuin</strong>
    </p>
  </dcterms:description>
  <finlex:registerNumber>S81/1243</finlex:registerNumber>
  <dcterms:date pvm="19830317">1983-03-17</dcterms:date>
  <finlex:fileCopyNumber>1226</finlex:fileCopyNumber>
  <dcterms:issued pvm="19830603">1983-06-03</dcterms:issued>
  <dcterms:abstract>
    <p>Työntekijän työsopimuksen eräänä ehtona oli TES:n mukainen määräys työsopimuksen kestoajasta. Työnantaja oli, pitäen työsopimusta määräaikaisena, päättänyt työntekijän työsuhteen. Työntekijä, pitäen työsopimusta toistaiseksi voimassa olevana, vaati kanteessaan vahingonkorvausta TSL 37 §:n 2 mom. vastaisesta,ilman erityisen painavaa syytä tapahtuneesta työsuhteen irtisanomisesta.</p>
    <p>TES:n työsopimuksen kestoaikaa koskevan määräyksen tulkinta oli esikysymys ratkaistaessa kanteen TSL:iin perustettua vahingonkorvausta koskevaa vaatimusta. Kanne oli yleisen tuomioistuimen tutkittava.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830075taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19830075t.kko">
    <div>
      <h2 id="19830075taloa0">ASIAN KÄSITTELY ALEMMISSA OIKEUKSISSA</h2>
      <p>Näyttelijä A oli teatterin kannatusyhdistykselle B:lle 18.1.1980 tiedoksi toimituttamansa haasteen nojalla Mikkelin RO:ssa lausunut, että hän oli 1.8.1975 lukien toiminut yhdistyksen ylläpitämän teatterin näyttelijänä toistaiseksi voimassa olleen työsopimuksen perusteella. Yhdistys oli 23.11.1978 päivätyllä kirjeellä antanut hänelle voimassa olleen, Suomen Teatteriliitto r.y:n, Työväen Näyttämöiden Liitto r.y:n ja Suomen Näyttelijäliitto r.y:n kesken solmitun näyttelijäin teatterityöehtosopimuksen 2 §:n 4 kohdassa säädetyn ennakkovaroituksen työsuhteen irtisanomisesta. Yhdistys oli ilmoittanut irtisanomisen perusteeksi A:n riittämättömän ammattitaidon. Myöhemmin A oli saanut 12.1.1979 allekirjoitetun lopullisen irtisanomisilmoituksen työsuhteen päättymisestä 31.7.1979. Mainitun työehtosopimuksen 2 §:n 4 kohdan mukaan työsuhde saattoi päättyä heinäkuun 31 päivänä sinä parittoman vuotena, jona jompikumpi sopijapuoli oli sen ennen helmikuun 1 päivää sanonut irti. Samanlainen ehto oli myös A:n työsopimuksen 1 §:ssä. Asiasta oli useaan kertaan neuvoteltu, mutta 18.9.1979 päivätyllä kirjeellään yhdistys oli ilmoittanut A:lle, ettei se peruuttanut irtisanomista. A oli toiminut näyttelijänä vuosina 1962 - 1967 Ahjon teatterissa Lahdessa, vuosina 1967 -1975 Lahden kaupunginteatterin vakinaisen iltanäyttelijänä sekä 1.8.1975 ja 31.7.1979 välisen ajan nyt kysymyksessä olevassa teatterissa. Vaikka A ei ollut hyväksynyt irtisanomisen perustetta, oli hän ottanut vastaan hänelle tarjotun kiinnityksen Savonlinnan teatteriin 1.8.1979 lukien.</p>
      <p>Mikäli hän ei olisi ottanut kyseistä työpaikkaa, hän ei olisi saanut näyttelijän työtä enne 1.8.1981. Sen vuoksi ja koska A oli toiminut myös työntekijäin valitsemana työsuojeluvaltuutettuna ja kun irtisanomisen perusteeksi ei ollut esitetty erityisen painavaa syytä, A oli vaatinut, että yhdistys velvoitettaisiin suorittamaan hänelle korvauksiksi uuden työpaikan hankkimisesta ja muutosta aiheutuneista kuluista 3 000 ja lainvastaisen irtisanomisen aiheuttamasta vahingosta kuuden kuukauden työansiota vastaavat 16 572 markkaa, molemmat määrät laillisine korkoineen haasteen tiedoksiantopäivästä lukien.</p>
      <p>Yhdistys oli kanteesta kuultuna lausunut että, koska kyseisen työehtosopimuksen solmineiden osapuolten tarkoitus oli ollut saattaa näyttelijöiden työsopimukset määräaikaisiksi, myös A:n työsopimus oli katsottava määräaikaiseksi. A:n työsopimuksen 7 §:ssä oli lisäksi lausuttu, että sopimuksen tulkintaa ja soveltamista koskevat erimielisyydet, joita sopijapuolet eivät saaneet keskenään selvitetyiksi, ratkaistiin työsopimuksen 4 §:ssä mainitun näyttelijän teatterityöehtosopimuksen määräämällä tavalla. Jutussa oli siten pääasiana mainitun työehtosopimuksen tulkinta. Näyttelijäliitto oli lähtenyt omavaltaisesti poikkeamaan vahvistetusta ja sovitusta työehtosopimustulkinnasta. Mikäli A edelleen katsoi kysymyksessä olevan työsopimuksen toistaiseksi voimassa olevaksi, kysymyksessä oli jutun lopputulokseen ratkaisevasti vaikuttava erimielisyys työehtosopimuksen tulkinnassa, minkä ratkaiseminen kuului työtuomioistuimen toimivaltaan. Sen vuoksi yhdistys oli vastustanut kannetta.</p>
      <p>RO p. 12.1.1981 oli käsitellyt jutun. Koska A Suomen Näyttelijäliitto r.y:n jäsenenä ja kannatusyhdistys B suomen Teatteriliitto r.y:n ja Työväen Näyttämöiden Liitto r.y:n alayhdistyksenä työehtosopimuslain 4 §:n 1 momentin 2 ja 3 kohdan nojalla olivat sidotut mainittujen liittojen väliseen vuonna 1975 tehtyyn näyttelijäin teatterityöehtosopimukseen ja koska asianosaisten kesken oli erimielisyyttä mainitun työehtosopimuksen mukaisen työsopimuksen kestoajasta ja siten sanotun työehtosopimuksen sisällyksestä ja tietyn sopimuskohdan oikeasta tulkinnasta, minkä seikan ratkaiseminen oli edellytyksenä ratkaisun tekemiselle kanteessa esitetyistä vaatimuksista, ja kun RO ei siten työtuomioistuimista annetun lain 1 §:n 1 momentin 1 kohdan säännös huomioon ottaen ollut toimivaltainen ratkaisemaan asiaa, vaan se kuului työtuomioistuimen toimivaltaan, RO oli jättänyt kanteen tutkimatta.</p>
      <p>Itä-Suomen HO, jossa A haki muutosta RO:n päätökseen, p. 29.10.1981 oli jättänyt asian RO:n päätöksen varaan.</p>
      <p>Pyytäen valituslupaa A haki muutosta HO:n päätökseen. Lupa myönnettiin. Kannatusyhdistys B antoi siltä pyydetyn vastauksen.</p>
    </div>
    <div>
      <h2 id=""/>
      <p>KKO p. käsitteli jutun.</p>
      <p>A:n ja yhdistyksen välisen työsopimuksen eräänä ehtona oli ollut näyttelijäin teatterityöehtosopimuksen 2 §:n 4 kohdan mukainen määräys työsopimuksen kestoajasta. Yhdistys oli, pitäen työsopimusta määräaikaisena, päättänyt HO:n kertomalla tavalla A:n työsuhteen. A, pitäen puolestaan työsopimusta toistaiseksi voimassa olevana, oli kanteessaan vaatinut työsopimuslain 37 § 2 momentin ja 51 §:n nojalla vahingonkorvausta, koskei työsuhteen irtisanomiseen ollut ollut erityisen painavaa syytä. A:n jutussa esittämä vaatimus perustui siten työsopimuslaissa säädetyn työntekijän irtisanomissuojan väitettyyn rikkomiseen. Sen ratkaiseminen, oliko puheena olevana työehtosopimuksen mukaisella sopimusmääräyksellä tarkoitettu määräaikaista vai toistaiseksi voimassaolevaa työsopimusta vai olisiko työsuhde muuttunut alkuaan määräaikaisesta toistaiseksi voimassa olevaksi, oli jutussa esikysymyksenä.</p>
      <p>Koska työnantajan oikeutta työsopimuslain 37 §:n 2 momentin nojalla irtisanoa työntekijä ei voitu sopimuksella laajentaa. A:n tuohon säännökseen perustuvan vaatimuksen tutkiminen kuului yleisen tuomioistuimen toimivaltaan. Samalla yleinen tuomioistuin oli toimivaltainen ratkaisemaan myös työehtosopimuksen tulkintaa koskevan esikysymyksen, mistä se tarvittaessa työtuomioistuimesta annetun lain 39 §:n mukaan voi hankkia työtuomioistuimen lausunnon. Alempien oikeuksien ei näin ollen olisi pitänyt jättää A:n vaatimusta mainitsemillaan perusteilla yleisen tuomioistuimen toimivaltaan kuulumattomana tutkimatta.</p>
      <p>Näillä perusteilla KKO, kumoten HO:n ja RO:n päätökset, palautti jutun RO:een, jonka tuli ilmoituksesta ottaa se uudelleen käsiteltäväkseen ja siinä lain mukaan menetellä.</p>
      <div>
        <p>Ratkaisuun osallistuneet: oikeusneuvokset Heinonen, Nybergh, Ketola ja Aro sekä ylimääräinen oikeusneuvos Hagman</p>
      </div>
    </div>
  </finlex:content>
</finlex:document>
