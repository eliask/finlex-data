<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930122</dcterms:identifier>
  <finlex:ecliIdentifier>ECLI:FI:KKO:1993:122</finlex:ecliIdentifier>
  <dcterms:title>KKO:1993:122</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Määräajan palauttaminen</span>
    </p>
  </dcterms:description>
  <finlex:registerNumber>H93/52</finlex:registerNumber>
  <dcterms:date pvm="19930810">1993-08-10</dcterms:date>
  <finlex:fileCopyNumber>3302</finlex:fileCopyNumber>
  <dcterms:issued pvm="19931001">1993-10-01</dcterms:issued>
  <dcterms:abstract>
    <p>Menetetty määräaika tyytymättömyyden ilmoittamista varten palautettiin, kun alioikeuden kansliasta oli määräpäivänä tehtyyn puhelintiedusteluun virheellisesti vastattu postitse lähetetyn tyytymättömyyden ilmoituksen saapuneen määräajassa perille, ja kun hakija olisi oikean vastauksen saatuaan vielä ehtinyt määräajassa ilmoittaa tyytymättömyytensä.</p>
  </dcterms:abstract>
  <dcterms:tableOfContents>
    <a href="19930122muukas0">HAKEMUS</a>
    <a href="19930122muukas0">VÄLITOIMENPITEET</a>
    <a href="19930122yloa0">KORKEIMMAN OIKEUDEN RATKAISU 1.10.1993</a>
  </dcterms:tableOfContents>
  <finlex:content id="s19930122.kko">
    <div>
      <h2 id="19930122muukas0">HAKEMUS</h2>
      <p>Rauman raastuvanoikeuden 25.1.1993 julistamalla päätöksellä on Tor Gunnar Mikael Åströmin ja Kirsti Maria Tuulikki Puseniuksen Osuuskauppa Keulaan kohdistama työsuhdesaatavia koskenut kanne osittain hylätty. Åström ja Pusenius ovat yhteisessä hakemuksessaan kertoneet, että heidän asiamiehensä lakiasiaintoimistosta Turusta oli 29.1.1993 postitse lähetetty Rauman raastuvanoikeuteen tyytymättömyyden ilmoitus. Toimistosta oli määräpäivänä 1.2.1993 puhelimitse tiedusteltu, oliko tyytymättömyyden ilmoitus saapunut perille. Raastuvanoikeuden kansliasta oli vastattu myöntävästi. Raastuvanoikeuden puheenjohtaja oli kuitenkin 8.2.1993 hylännyt tyytymättömyyden ilmoituksen, koska ilmoitus oli tosiasiallisesti saapunut perille vasta 2.2.1993 eli määräpäivän jälkeen. Toimisto olisi määräajassa ehtinyt toimittaa raastuvanoikeuden kansliaan uuden tyytymättömyyden ilmoituksen, mikäli kansliasta olisi annettu oikea tieto. Koska uuden määräajan myöntämiselle oli tästä syystä erittäin painavia syitä, Åström ja Pusenius ovat pyytäneet, että Korkein oikeus palauttaisi heille määräajan tyytymättömyyden ilmoittamista ja valituksen tekemistä varten raastuvanoikeuden päätökseen.</p>
    </div>
    <div>
      <h2 id="19930122muukas0">VÄLITOIMENPITEET</h2>
      <p>Rauman raastuvanoikeus on antanut pyydetyn selityksen hakemuksen johdosta.</p>
      <p>Osuuskauppa Keula on antanut pyydetyn vastauksen hakemuksen johdosta.</p>
    </div>
    <div>
      <h2 id="19930122yloa0">KORKEIMMAN OIKEUDEN RATKAISU 1.10.1993</h2>
      <div>
        <h3>Perustelut</h3>
        <p>Hakemukseen liitetty selvitys osoittaa, että Åströmin ja Puseniuksen asiamiehen lakiasiaintoimistosta Turusta on 29.1.1993 postitse lähetetty tyytymättömyyden ilmoitus Rauman raastuvanoikeuteen. Toimistosta on määräpäivänä 1.2.1993 puhelimitse tiedusteltu raastuvanoikeuden kansliasta tyytymättömyyden ilmoituksen perille saapumista. Raastuvanoikeuden kansliasta on vastattu, että Åströmin ja Puseniuksen tyytymättömyyden ilmoitus oli määräajassa saapunut perille, vaikka ilmoitus on todellisuudessa saapunut raastuvanoikeuteen vasta seuraavana päivänä 2.2.1993 eli määräpäivän jälkeen. Asiamiehen toimisto olisi oikean vastauksen saatuaan vielä ehtinyt määräajassa toimittaa raastuvanoikeuden kansliaan uuden tyytymättömyyden ilmoituksen.</p>
        <p>Kun Åström ja Pusenius ovat siten ilman omaa syytään menettäneet puhevaltansa asiassa, määräajan palauttamiseen on erittäin painavia syitä.</p>
      </div>
      <div>
        <h3>Lainkohta</h3>
        <p>Oikeudenkäymiskaari 31 luku 17 §</p>
      </div>
      <div>
        <h3>Päätös</h3>
        <p>Korkein oikeus on suostunut hakemukseen.</p>
        <div>
          <p>Ratkaisuun osallistuneet: oikeusneuvokset Lindholm, Haarmann, Krook, Raulos ja Tulokas</p>
        </div>
      </div>
    </div>
  </finlex:content>
</finlex:document>
