<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930143</dcterms:identifier>
  <finlex:ecliIdentifier>ECLI:FI:KKO:1993:143</finlex:ecliIdentifier>
  <dcterms:title>KKO:1993:143</dcterms:title>
  <dcterms:description>
    <p>
      <strong>Oikeudenkäyntimenettely</strong>
      <span>Poissaolosakko</span>
    </p>
    <p>
      <strong>Rangaistukseen tuomitsematta jättäminen</strong>
    </p>
  </dcterms:description>
  <finlex:registerNumber>R92/675</finlex:registerNumber>
  <dcterms:date pvm="19930525">1993-05-25</dcterms:date>
  <finlex:fileCopyNumber>3895</finlex:fileCopyNumber>
  <dcterms:issued pvm="19931109">1993-11-09</dcterms:issued>
  <dcterms:abstract>
    <p>A oli haastettu seuraavana päivänä vastaamaan varkauden yritystä koskevassa asiassa toisella paikkakunnalla pidettävään kihlakunnanoikeuden istuntoon, mistä hän oli pois-</p>
    <p>sa. Kun A ei ollut näyttänyt, ettei hän julkisia kulkuneuvoja käyttäen olisi voinut määräaikana saapua oikeuden istuntoon eikä hän myöskään ollut oikeudelle ilmoittanut</p>
    <p>esteestään saapua, A:n katsottiin syyllistyneen esteettömään poissaoloon oikeudesta vastaajana.</p>
    <p>A:n rikosta pidettiin kuitenkin kokonaisuutena arvostellen vähäisenä ja hänet jätettiin siitä rangaistukseen tuomitsematta.</p>
  </dcterms:abstract>
  <p>OK 11 luku 22 § 2 mom</p>
  <p>OK 12 luku 17 § 1 mom</p>
  <p>RL 3 luku 5 § 3 mom 1 kohta</p>
  <dcterms:tableOfContents>
    <a href="19930143aloa0">ASIAN KÄSITTELY ALEMMISSA OIKEUKSISSA</a>
    <a href="19930143mhaku0">MUUTOKSENHAKU KORKEIMMASSA OIKEUDESSA</a>
    <a href="19930143yloa0">KORKEIMMAN OIKEUDEN RATKAISU 9.11.1993</a>
  </dcterms:tableOfContents>
  <finlex:content id="s19930143.kko">
    <div>
      <h2 id="19930143aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Orimattilan kihlakunnanoikeuden päätös 30.5.1991</h3>
        <p>Kihlakunnanoikeus on todennut, että A oli ollut vastaajaksi haastettuna ilman laillista estettä poissa 11.4.1991 kihlakunnanoikeuden istunnosta. Tämän vuoksi kihlakunnanoikeus on tuomiolauselman 3 kohdassa tuominnut A:n oikeudenkäymiskaaren 12 luvun 17 §:n 1 momentin nojalla esteettömästä poissaolosta oikeudesta 15:een päiväsakkoon. Kun tämä rangaistus ja A:lle tuomiolauselman 1 kohdassa varkauden yrityksestä tuomitut 30 päiväsakkoa laskettiin yhteen, oli A:n sakkorangaistus 45 päiväsakkoa, josta kihlakunnanoikeus on rikoslain 3 luvun 11 §:n nojalla vähentänyt vapaudenmenetysaikaa 29.5.1991 vastaavat 2 päiväsakkoa. A:n suoritettavaksi on siten jäänyt 43 20 markan määräistä päiväsakkoa eli sakkoa yhteensä 860 markkaa.</p>
      </div>
      <div>
        <h3>Kouvolan hovioikeuden päätös 6.8.1992</h3>
        <p>Hovioikeus, jonka tutkittavaksi A oli valittamalla saattanut jutun, on lausunut, että 1.4.1992 voimaan tulleen rikoslain 7 luvun 3 §:n (697/91) mukaan, lainkohtaa koskeva voimaantulosäännös huomioon ottaen, A oli kihlakunnanoikeuden hänelle kohdissa 1 ja 3 tuomitsemien rangaistusten asemesta tuomittava yhteiseen sakkorangaistukseen. Tämän vuoksi hovioikeus on tuominnut A:n kohdissa 1 ja 3 syyksi luetuista rikoksista 37:n päiväsakon määräiseen yhteiseen sakkorangaistukseen, josta on vähennetty rikoslain 3 luvun 11 §:n nojalla vapaudenmenetysaikaa 29.5.1991 vastaavat 2 päiväsakkoa. A:n suoritettavaksi on siten jäänyt 35 20 markan määräistä päiväsakkoa eli sakkoa yhteensä 700 markkaa. Muilta osin hovioikeus on jättänyt asian kihlakunnanoikeuden päätöksen varaan.</p>
      </div>
    </div>
    <div>
      <h2 id="19930143mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 27.10.1992. A on vaatinut, että hänen ei katsota syyllistyneen esteettömään poissaoloon oikeudesta tai että hänet ainakin jätetään tältä osalta rangaistukseen tuomitsematta.</p>
      <p>Virallinen syyttäjä on antanut pyydetyn vastauksen.</p>
      <p>A on valitusajan päättymisen jälkeen 19.10.1992 toimittanut Korkeimpaan oikeuteen kirjoituksen liitteineen.</p>
    </div>
    <div>
      <h2 id="19930143yloa0">KORKEIMMAN OIKEUDEN RATKAISU 9.11.1993</h2>
      <div>
        <h3>Käsittelyratkaisu</h3>
        <p>A:n määräajan jälkeen toimittamaa kirjoitusta ei oteta huomioon, koska siihen ei ole erityistä syytä.</p>
      </div>
      <div>
        <h3>Pääasiaratkaisun perustelut</h3>
        <p>A on 10.4.1991 Tampereella haastettu seuraavana päivänä kello 13 pidettävään Orimattilan kihlakunnanoikeuden istuntoon vastaamaan varkauden yritystä koskevassa asiassa. Tampereelta on matkaa Orimattilaan noin 150 kilometriä. A ei ole näyttänyt, ettei hän julkisia kulkuneuvoja käyttäen olisi voinut määräaikana saapua kihlakunnanoikeuden istuntoon. Hän ei myöskään ollut ilmoittanut kihlakunnanoikeudelle esteestään saapua oikeuteen. A:n poissaolo ei ole johtunut laillisesta esteestä.</p>
        <p>Rikoslain 3 luvun 5 §:n mukaan tuomioistuin saa jättää rangaistuksen tuomitsematta muun muassa silloin, kun rikosta on sen haitallisuus tai siitä ilmenevä tekijän syyllisyys huomioon ottaen pidettävä kokonaisuutena arvostellen vähäisenä. A:n syyllisyyttä vähentäviä seikkoja ovat haasteajan lyhyys ja hankalahkot liikenneyhteydet hänen asuinpaikkakunnaltaan kihlakunnanoikeuden istuntopaikkakunnalle. A:n laiminlyönnillä saapua kihlakunnanoikeuteen ei myöskään ole ollut asian käsittelyn kannalta erityistä merkitystä, koska A:lla haasteajan lyhyydestä johtuen olisi ilmeisesti joka tapauksessa ollut oikeus saada asian käsittely siirretyksi riittävän valmistautumisajan saamiseksi oikeudenkäyntiin. Näin ollen A:n syyllisyyttä on kokonaisuutena arvostellen pidettävä vähäisenä.</p>
      </div>
      <div>
        <h3>Päätöslauselma</h3>
        <p>Muutokset hovioikeuden päätökseen</p>
        <p>Rangaistusseuraamukset</p>
        <p>Kohta 3: A jätetään esteettömästä poissaolosta oikeudesta vastaajana rangaistukseen tuomitsematta.</p>
        <p>A:n suoritettavaksi määrätään kohdassa 1 syyksi luetusta varkauden yrityksestä 25 päiväsakkoa, josta rangaistuksesta vähennetään rikoslain 3 luvun 11 §:n nojalla vapaudenmenetysaikaa 29.5.1991 vastaavat kaksi päiväsakkoa. A:n suoritettavaksi jää siten 23 20 markan määräistä päiväsakkoa eli sakkoa yhteensä 460 markkaa.</p>
        <p>Lainkohdat</p>
        <p>Kohta 3: Oikeudenkäymiskaari 12 luku 17 § 1 mom Rikoslaki 3 luku 5 § 3 mom 1 kohta</p>
        <p>Muilta osin hovioikeuden päätöstä ei muuteta.</p>
        <div>
          <p>Ratkaisuun osallistuneet: oikeusneuvokset Riihelä, Paasikoski, Taipale, Sevon ja Pellinen</p>
        </div>
      </div>
    </div>
  </finlex:content>
</finlex:document>
