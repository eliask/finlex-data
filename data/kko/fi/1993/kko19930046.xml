<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930046</dcterms:identifier>
  <finlex:ecliIdentifier>ECLI:FI:KKO:1993:46</finlex:ecliIdentifier>
  <dcterms:title>KKO:1993:46</dcterms:title>
  <dcterms:description>
    <p>
      <strong>Jakolaki</strong>
      <span>Lohkominen</span>
    </p>
  </dcterms:description>
  <finlex:registerNumber>M92/95</finlex:registerNumber>
  <dcterms:date pvm="19920903">1992-09-03</dcterms:date>
  <finlex:fileCopyNumber>1394</finlex:fileCopyNumber>
  <dcterms:issued pvm="19930419">1993-04-19</dcterms:issued>
  <dcterms:abstract>
    <p>A oli myynyt B:lle omistamastaan tilasta kauppakirjassa tarkemmin yksilöidyt määräalat ehdoin, että määräaloista muodostettava tila sai kantatilan koko osuuden yhteisiin alueisiin. Samana päivänä vahvistetulla kauppakirjalla A myi C:lle kantatilan lukuunottamatta B:lle myytyjä määräaloja. Koska B:lle myydyt määräalat olivat saaneet kantatilan koko osuuden yhteisiin alueisiin, kantatilan kaupassa ei ollut tarkoitettu, että C saisi kantatilan osalukua vastaavan osuuden yhteisistä alueista. Tämän vuoksi ja kun C oli määräalan kaupasta tietoinen, kantatilan koko osuus yhteisiin alueisiin kuului B:lle muodostettavaan tilaan.</p>
  </dcterms:abstract>
  <dcterms:tableOfContents>
    <a href="19930046aloa0">ASIAN AIKAISEMPI KÄSITTELY</a>
    <a href="19930046mhaku0">MUUTOKSENHAKU KORKEIMMASSA OIKEUDESSA</a>
    <a href="19930046yloa0">KORKEIMMAN OIKEUDEN RATKAISU 19.4.1993</a>
  </dcterms:tableOfContents>
  <finlex:content id="s19930046.kko">
    <div>
      <h2 id="19930046aloa0">ASIAN AIKAISEMPI KÄSITTELY</h2>
      <div>
        <h3>Toimitus</h3>
        <p>Arja Kaarina Veijola oli 11.4.1988 vahvistetulla kauppakirjalla ostanut Salme Veijolalta Ranta-Hiivalan tilasta RN:o 44:8, sittemmin 44:12, Iin kunnan Pohjois-Iin kylässä kauppakirjassa tarkemmin yksilöidyt määräalat muun muassa ehdoin, että määräaloista muodostettavat tilat saivat osalukunsa mukaisen osuuden kaikista kantatilan yhteisistä. Edelleen näistä määräaloista muodostettava tila sai Veijolan kantatilan yhteisten alueiden jaossa Rontinsaaresta myytäville tiloille mahdollisesti tulevan osuuden.</p>
        <p>Samana päivänä vahvistetulla kauppakirjalla Salme Veijola oli myynyt Jaakko Antero Veijolalle Ranta-Hiivalan kantatilan lukuunottamatta Arja Kaarina Veijolalle edellä mainitulla kauppakirjalla ja Iin kunnalle niin ikään 11.4.1988 vahvistetulla kauppakirjalla myytyjä määräaloja.</p>
        <p>Arja Kaarina Veijola oli hakenut lohkomistoimitusta saadakseen erottaa edellä tarkoitetut määräalat sekä eräät muista tiloista ostamansa määräalat itsenäiseksi tilaksi.</p>
        <p>Lohkomistoimituksessa Arja Kaarina Veijolalle oli muodostettu hänen määräaloistaan Saaralan tila jm (3:89, 9:281, 44:12)/2 Ranta-Hiivalan kantatilan jäädessä Jaakko Antero Veijolalle.</p>
        <p>Arja Kaarina Veijola oli toimituksessa vaatinut tilalle jm 2 Ranta-Hiivalan tilan RN:o 44:12 koko osuutta Rontinsaaressa olleisiin Veijolan talon N:o 3 yhteisiin alueisiin, joista myös Ranta-Hiivalan tilalle kuuluva osuus oli määräalan kauppaa tehtäessä vireillä olleessa ja sittemmin maarekisteriin 23.11.1990 merkityssä talojen Veijola N:o 3 ja Piukkula N:o 4 yhteisten alueiden jakotoimituksessa nro 100415-7 liitetty Ranta-Veijolan tilaan RN:o 3:89. Jaakko Antero Veijola oli puolestaan ilmoittanut, että hän tosin oli ollut tietoinen Arja Kaarina Veijolalle myydyistä määräaloista mutta ei siitä kauppaehdosta, jonka mukaan Ranta-Hiivalan tilan koko osuus mainittuihin yhteisiin alueisiin olisi tullut määräaloille. Tämän vuoksi Jaakko Antero Veijola oli vaatinut, että lohkotilalle jm 2 tuli antaa vain sen osaluvun mukainen osuus kaikista Ranta-Hiivalan tilan RN:o 44:12 yhteisistä.</p>
        <p>Toimitusinsinööri oli päätöksessään lausunut, että koska oli ilmeistä, ettei Jaakko Antero Veijola ollut ollut tietoinen siitä, että koko Ranta-Hiivalan tilan RN:o 44:8 osuus Rontinsaaressa sijaitseviin yhteisiin alueisiin oli tullut Arja Kaarina Veijolan tilasta ostamille määräaloille, lohkotila jm 2 sai osalukuaan vastaavan osuuden mainituista yhteisistä.</p>
        <p>Mainitulla perusteella toimitusinsinööri erotti lohkotilalle jm 2 sen osuutta 1/6 vastaavan osuuden Ranta-Hiivalan tilan yhteisistä kantatilan saadessa sen osuutta vastaavat 5/6 osaa.</p>
      </div>
      <div>
        <h3>Pohjois-Suomen maaoikeuden päätös 12.11.1991</h3>
        <p>Maaoikeus, jonne Arja Kaarina Veijola oli valittanut, oli päätöksessä selostetun näytön perusteella pitänyt uskottavana, ettei Jaakko Antero Veijola ollut ollut tietoinen, että Arja Kaarina Veijolalle muodostettu määräala saisi osalukuaan suuremman osuuden Rontinsaaressa olleesta yhteisestä alueesta ja että Jaakko Antero Veijola kantatilan ostaessaan oli ollut siinä käsityksessä, että kantatilaa seurasivat sen osalukua vastaavat osuudet myös näihin yhteisiin.</p>
        <p>Mainituilla perusteilla maaoikeus oli jakolain 187 §:n nojalla hylännyt Arja Kaarina Veijolan valituksen.</p>
      </div>
    </div>
    <div>
      <h2 id="19930046mhaku0">MUUTOKSENHAKU KORKEIMMASSA OIKEUDESSA</h2>
      <p>Arja Kaarina Veijola on valituksessaan ensisijaisesti toistanut maaoikeudessa esittämänsä vaatimukset ja toissijaisesti vaatinut asian palauttamista maaoikeuteen.</p>
    </div>
    <div>
      <h2 id="19930046yloa0">KORKEIMMAN OIKEUDEN RATKAISU 19.4.1993</h2>
      <p>Salme Veijola on 11.4.1988 vahvistetulla kauppakirjalla myynyt Arja Kaarina Veijolalle Ranta-Hiivalan tilasta RN:o 44:8, sittemmin 44:12, Iin kunnan Pohjois-Iin kylässä kauppakirjassa tarkemmin yksilöidyt määräalat. Kauppakirjan 4 kohdan mukaan määräaloista muodostettavat tilat saavat osalukunsa mukaisen osuuden kaikista kantatilan yhteisistä. Edelleen näistä määräaloista muodostettava tila saa Veijolan kantatilan yhteisten alueiden jaossa Rontinsaaresta myytäville tiloille mahdollisesti tulevan osuuden.</p>
      <p>Samana päivänä vahvistetulla kauppakirjalla Salme Veijola on myynyt Jaakko Antero Veijolalle Ranta-Hiivalan kantatilan lukuunottamatta Arja Kaarina Veijolalle edellä mainitulla kauppakirjalla ja Iin kunnalle niin ikään 11.4.1988 vahvistetulla kauppakirjalla myytyjä määräaloja.</p>
      <p>Koska Salme Veijolan Arja Kaarina Veijolalle myymät määräalat ovat kauppakirjan ehtojen mukaan saaneet muun ohessa Veijolan kantatilan yhteisten alueiden jaossa Rontinsaaresta tulevan osuuden eli enemmän kuin määräalojen osaluvun mukainen osuus edellyttäisi, Ranta-Hiivalan kantatilan kaupassa ei ole tarkoitettu, että Jaakko Antero Veijola saisi tilan osalukua vastaavan osuuden mainitusta yhteisestä alueesta. Tämän vuoksi ja kun Jaakko Antero Veijola on ollut tietoinen puheena olevasta määräalojen kaupasta, Korkein oikeus on määrännyt, että Arja Kaarina Veijolan tässä lohkomistoimituksessa muodostetulle tilalle jm 2 on kuuluva kauppakirjassa tarkoitetut osuudet RantaHiivalan tilan yhteisiin.</p>
      <p>Mainituilla perusteilla maaoikeuden ja toimitusmiesten päätökset on kumottu siltä osalta kuin jakomerkeille 2 ja 3 on erotettu yhteiseksi toimituksessa nro 100415-7 tilaan Ranta-Veijola RN:o 3:89 liitetyt tilukset siten, että jm 2 on saanut 1/6 yhteisestä ja Ranta-Hiivalan kantatila jm 3 on saanut 5/6 yhteisestä alueesta. Toimitus on palautettu kumotulta osalta toimitusmiehille uudelleen käsiteltäväksi.</p>
      <div>
        <p>Ratkaisuun osallistuneet: oikeusneuvokset Portin, Krook, Wirilander ja Raulos sekä ylimääräinen oikeusneuvos Hidén</p>
      </div>
    </div>
  </finlex:content>
</finlex:document>
