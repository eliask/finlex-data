<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930157</dcterms:identifier>
  <finlex:ecliIdentifier>ECLI:FI:KKO:1993:157</finlex:ecliIdentifier>
  <dcterms:title>KKO:1993:157</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Konkurssi</strong>
      <span>Konkurssivalvonta</span>
    </p>
    <p>
      <strong>Ylimääräinen muutoksenhaku</strong>
      <span>Kantelu</span>
    </p>
  </dcterms:description>
  <finlex:registerNumber>S93/499</finlex:registerNumber>
  <dcterms:date pvm="19931028">1993-10-28</dcterms:date>
  <finlex:fileCopyNumber>4500</finlex:fileCopyNumber>
  <dcterms:issued pvm="19931214">1993-12-14</dcterms:issued>
  <dcterms:abstract>
    <p>Kihlakunnanoikeus oli konkurssituomiossaan jättänyt lausumatta velkojan vuokrasaatavalleen yhtiön konkurssissa esittämästä etuoikeusvaatimuksesta. Tuomiovirheen perusteella tehdystä kantelusta asia palautettiin tältä osalta kihlakunnanoikeuden tilalle tulleeseen käräjäoikeuteen lausunnon antamista varten.</p>
  </dcterms:abstract>
  <p>OK 31 luku 1 § 4 kohta</p>
  <dcterms:tableOfContents>
    <a href="19930157aloa0">ASIAN KÄSITTELY ALEMMISSA OIKEUKSISSA</a>
    <a href="19930157mhaku0">MUUTOKSENHAKU KORKEIMMASSA OIKEUDESSA</a>
    <a href="19930157yloa0">KORKEIMMAN OIKEUDEN RATKAISU 14.12.1993</a>
  </dcterms:tableOfContents>
  <finlex:content id="s19930157.kko">
    <div>
      <h2 id="19930157aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Tammelan kihlakunnanoikeuden konkurssituomio 26.9.1992</h3>
        <p>Kiinteistö-Litmanen Oy:n valvottua kihlakunnanoikeudessa vireillä olleessa Kone-Litmanen Oy:n konkurssissa huoneenvuokrasuhteesta johtuvia saamisia yhteensä 48 000 markkaa valvontakirjelmästä ilmenevine korkoineen ja vaadittua niille lainmukaista etuoikeutta kihlakunnanoikeus on vahvistanut sanotut vuokrasaatavat korkoineen maksettavaksi konkurssipesän varoista.</p>
      </div>
      <div>
        <h3>Kantelu Turun hovioikeudessa</h3>
        <p>Kiinteistö-Litmanen Oy on hovioikeuteen 2.11.1992 toimittamassaan kantelukirjelmässä lausunut, että kihlakunnanoikeus oli laiminlyönyt antaa vaaditusta etuoikeudesta lausunnon ja että oikeudenkäynnissä oli niin ollen tapahtunut oikeudenkäymiskaaren 31 luvun 1 §:n 4 kohdassa tarkoitettu virhe. Yhtiö on sen vuoksi vaatinut, että konkurssituomiota oikaistaan siten, että Kiinteistö-Litmanen Oy:n valvomat vuokrasaatavat korkoineen määrätään maksettavaksi etuoikeusasetuksen 5 §:n mukaisella etuoikeudella.</p>
      </div>
      <div>
        <h3>Turun hovioikeuden päätös 19.1.1993</h3>
        <p>Hovioikeus on lausunut, että konkurssituomioon haetaan muutosta varsinaisin muutoksenhakukeinoin. Lainvoiman saanutta tuomiota voidaan kantelun johdosta muuttaa vain oikeudenkäyntimenettelyssä tapahtuneen virheen johdosta. Kantelijan väittämä laiminlyönti antaa konkurssituomiossa lausunto Kiinteistö-Litmanen Oy:n valvomilleen vuokrasaataville esittämästä etuoikeusvaatimuksesta ei ollut oikeudenkäynnissä tapahtunut oikeudenkäyntivirhe. Kanteluteitse hovioikeus ei voinut tutkia, mitä kantelija oli lausunut muutoksen saamiseksi kihlakunnanoikeuden konkurssituomioon.</p>
        <p>Näillä perusteilla hovioikeus on jättänyt kantelun tutkimatta.</p>
      </div>
    </div>
    <div>
      <h2 id="19930157mhaku0">MUUTOKSENHAKU KORKEIMMASSA OIKEUDESSA</h2>
      <p>Kiinteistö-Litmanen Oy:lle on myönnetty valituslupa 12.5.1993. Valituksessaan Kiinteistö-Litmanen Oy on vaatinut, että puheena oleville saamisille tuomitaan etuoikeusasetuksen 5 §:n mukainen etuoikeus.</p>
      <p>Kone-Litmanen Oy:n konkurssipesä on vastannut valitukseen.</p>
    </div>
    <div>
      <h2 id="19930157yloa0">KORKEIMMAN OIKEUDEN RATKAISU 14.12.1993</h2>
      <div>
        <h3>Perustelut</h3>
        <p>Kihlakunnanoikeus on jättäessään konkurssituomiossaan lausumatta Kiinteistö-Litmanen Oy:n Kone-Litmanen Oy:n konkurssissa valvomille vuokrasaataville esittämästä etuoikeusvaatimuksesta tehnyt oikeudenkäymiskaaren 31 luvun 1 §:n 4 kohdassa tarkoitetun oikeudenkäyntivirheen, joka on vaikuttanut asian lopputulokseen.</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan. Kiinteistö-Litmanen Oy:n konkurssivalvonta palautetaan etuoikeusvaatimuksen osalta Forssan käräjäoikeuteen, jonka tulee ilmoituksetta ottaa se uudelleen käsiteltäväksi ja antaa siitä lausunto siinä järjestyksessä kuin konkurssituomion julistamisesta on säädetty.</p>
        <div>
          <p>Ratkaisuun osallistuneet: oikeusneuvokset Haarmann, Roos, Raulos, Tulokas ja Pellinen</p>
        </div>
      </div>
    </div>
  </finlex:content>
</finlex:document>
