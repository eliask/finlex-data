<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930081</dcterms:identifier>
  <finlex:ecliIdentifier>ECLI:FI:KKO:1993:81</finlex:ecliIdentifier>
  <dcterms:title>KKO:1993:81</dcterms:title>
  <dcterms:description>
    <p>
      <strong>Osakeyhtiö</strong>
      <span>Hallituksen varajäsen</span>
    </p>
    <p>
      <strong>Tiedoksianto</strong>
    </p>
  </dcterms:description>
  <finlex:registerNumber>S92/1219</finlex:registerNumber>
  <dcterms:date pvm="19930315">1993-03-15</dcterms:date>
  <finlex:fileCopyNumber>2100</finlex:fileCopyNumber>
  <dcterms:issued pvm="19930614">1993-06-14</dcterms:issued>
  <dcterms:abstract>
    <p>Konkurssiin asettamista koskevassa asiassa kutsu saapua oikeuteen oli annettu tiedoksi osakeyhtiön hallituksen varajäsenelle. Kutsu katsottiin laillisesti tiedoksiannetuksi.</p>
  </dcterms:abstract>
  <p>OYL 16 luku 2 §</p>
  <dcterms:tableOfContents>
    <a href="19930081aloa0">ASIAN KÄSITTELY ALEMMISSA OIKEUKSISSA</a>
    <a href="19930081mhaku0">MUUTOKSENHAKU KORKEIMMASSA OIKEUDESSA</a>
    <a href="19930081yloa0">KORKEIMMAN OIKEUDEN RATKAISU 14.6.1993</a>
  </dcterms:tableOfContents>
  <finlex:content id="s19930081.kko">
    <div>
      <h2 id="19930081aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimus Lahden raastuvanoikeudessa</h3>
        <p>A oli Kiinteistö Oy X tiedoksiannetulla maksukehotuksella vaatinut yhteensä 214 000 markan suuruisia saatavia korkoineen sekä 2 000 markan korvausta kuluista. Koska yhtiö ei ollut mainittuja saatavia suorittanut, A on raastuvanoikeudessa, jonka puheenjohtajan yhtiölle antama kutsu saapua oikeuteen oli annettu yhtiön hallituksen varajäsenelle tiedoksi 31.3.1992, vaatinut, että yhtiön omaisuus konkurssisäännön 6 §:n 1 momentin d kohdan nojalla määrättäisiin luovutettavaksi konkurssiin.</p>
      </div>
      <div>
        <h3>Raastuvanoikeuden päätös 21.4.1992</h3>
        <p>Koska kutsua ei ollut annettu tiedoksi yhtiön hallituksen varsinaiselle jäsenelle tai muulle sellaiselle henkilölle, jolla yhtiön kaupparekisterinotteen mukaan olisi oikeus kirjoittaa yhtiön toiminimi, raastuvanoikeus on osakeyhtiölain 16 luvun 2 §:n nojalla jättänyt hakemuksen tutkimatta.</p>
      </div>
      <div>
        <h3>Kouvolan hovioikeuden päätös 23.6.1992</h3>
        <p>Hovioikeus, jonka tutkittavaksi A oli saattanut jutun, on todennut, ettei A ollut esittänyt selvitystä siitä, että yhtiön hallituksen varajäsen, jolle kutsu oli annettu tiedoksi, olisi toiminut tuolloin yhtiön hallituksen jäsenenä ja siten ollut toimivaltainen ottamaan kutsun yhtiötä sitovasti vastaan. Sen vuoksi hovioikeus ei ole muuttanut raastuvanoikeuden päätöksen lopputulosta.</p>
      </div>
    </div>
    <div>
      <h2 id="19930081mhaku0">MUUTOKSENHAKU KORKEIMMASSA OIKEUDESSA</h2>
      <p>A:lle on myönnetty valituslupa 15.10.1992. A on toistanut vaatimuksensa. Yhtiö ei ole antanut pyydettyä vastausta.</p>
    </div>
    <div>
      <h2 id="19930081yloa0">KORKEIMMAN OIKEUDEN RATKAISU 14.6.1993</h2>
      <div>
        <h3>Perustelut</h3>
        <p>Osakeyhtiölain 16 luvun 2 §:n mukaan haaste katsotaan yhtiölle toimitetuksi, kun se on annettu tiedoksi hallituksen jäsenelle. Tämä säännös koskee myös konkurssisäännön 6 §:n 2 momentissa tarkoitettua kutsua. Osakeyhtiölain 8 luvun 1 §:n 4 momentin mukaan, mitä sanotussa laissa on säädetty hallituksen jäsenestä, on vastaavasti sovellettava varajäseneen. Kun kutsu on annettu tiedoksi yhtiön hallituksen varajäsenelle, yhtiö on laillisesti kutsuttu vastaamaan asiassa. Konkurssihakemusta ei siten olisi saanut jättää tutkimatta.</p>
      </div>
      <div>
        <h3>Päätöslauselma</h3>
        <p>Raastuvanoikeuden ja hovioikeuden päätökset kumotaan ja asia palautetaan raastuvanoikeuteen ilmoituksetta uudelleen käsiteltäväksi.</p>
        <div>
          <p>Ratkaisuun osallistuneet: oikeusneuvokset Jalanko, Ketola, Tuleheimo-Takki, Paasikoski ja Möller</p>
        </div>
      </div>
    </div>
  </finlex:content>
</finlex:document>
