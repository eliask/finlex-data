<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930126</dcterms:identifier>
  <finlex:ecliIdentifier>ECLI:FI:KKO:1993:126</finlex:ecliIdentifier>
  <dcterms:title>KKO:1993:126</dcterms:title>
  <dcterms:description>
    <p>
      <strong>Testamentti</strong>
      <span>Testamentin moite</span>
    </p>
  </dcterms:description>
  <finlex:registerNumber>S93/147</finlex:registerNumber>
  <dcterms:date pvm="19930622">1993-06-22</dcterms:date>
  <finlex:fileCopyNumber>3382</finlex:fileCopyNumber>
  <dcterms:issued pvm="19931007">1993-10-07</dcterms:issued>
  <dcterms:abstract>
    <p>Testamentin todistaja oli perintökaaren 10 luvun 4 §:n mukaan esteellinen todistamaan isäpuolensa hyväksi tehtyä testamenttia. Moitteen johdosta testamentti julistettiin pätemättömäksi perintökaaren 13 luvun 1 §:n nojalla.</p>
  </dcterms:abstract>
  <p>PK 10 luku 4 §</p>
  <p>PK 13 luku 1 §</p>
  <dcterms:tableOfContents>
    <a href="19930126aloa0">ASIAN KÄSITTELY ALEMMISSA OIKEUKSISSA</a>
    <a href="19930126mhaku0">MUUTOKSENHAKU KORKEIMMASSA OIKEUDESSA</a>
    <a href="19930126yloa0">KORKEIMMAN OIKEUDEN RATKAISU 7.10.1993</a>
  </dcterms:tableOfContents>
  <finlex:content id="s19930126.kko">
    <div>
      <h2 id="19930126aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Helsingin raastuvanoikeudessa</h3>
        <p>Kaarlo Hakkaraisen kuolinpesän osakkaat Heimo Kalevi Hakkarainen, Teuvo Juhani Hakkarainen, Lea Linnea Asikainen, Laila Maria Oksanen, Eila Kaarina Hakkarainen, Timo Ilmari Hakkarainen, Leo Tapio Hakkarainen, Riitta Anneli Uygyn ja Timo Tapani Hakkarainen sekä Aili Ester Kunnas ovat Martti Tapani Kalliokoskelle 11.7.1990 tiedoksi toimituttamansa haasteen nojalla lausuneet, että Kalliokoski oli 20.12.1989 Helsingin raastuvanoikeudessa valvonut 29.11.1989 kuolleen Aune Ekstamin 21.7.1989 päivätyn testamentin. Testamentti oli annettu tiedoksi Kaarlo Hakkaraiselle 22.2.1990 ja Aili Kunnakselle 11.3.1990. Kaarlo Hakkarainen oli 4.4.1990 kuollut.</p>
        <p>Testamentin toisena todistajana oli ollut Kalliokosken aviopuolison poika Petteri Pitkänen. Perintökaaren 10 luvun 4 §:n 2 momentin mukaan ei todistaja saanut todistaa määräystä, joka tehtiin hänen itsensä tai hänelle läheisen henkilön hyväksi. Pitkänen oli ollut esteellinen todistamaan Kalliokosken hyväksi tehtyä testamenttia.</p>
        <p>Tämän vuoksi Heimo Kalevi Hakkarainen myötäpuolineen on vaatinut, että asiakirja julistetaan testamenttina pätemättömäksi.</p>
      </div>
      <div>
        <h3>Vastine</h3>
        <p>Kalliokoski on kiistänyt kanteen ja vaatinut korvausta oikeudenkäyntikuluistaan.</p>
      </div>
      <div>
        <h3>Raastuvanoikeuden päätös 26.6.1991</h3>
        <p>Raastuvanoikeus on katsonut selvitetyksi, että Ekstam oli tehnyt 24.7.1989 päivätyn testamentin. Testamentti oli laadittu kirjallisesti, allekirjoitettu ja todistettu. Sen toisena todistajana oli ollut testamentinsaajan Kalliokosken vaimon poika Pitkänen.</p>
        <p>Perintökaaren 10 luvun 4 §:n mukaan testamentin todistaja oli esteellinen muun muassa, jos testamentinsaaja oli hänen äitinsä uusi aviopuoliso. Perintökaaren 13 luvun 1 §:n mukaan testamentti voitiin moitteen johdosta tällaisessa tapauksessa julistaa pätemättömäksi.</p>
        <p>Oikeuskirjallisuudessa (Aarnio, Suomen jäämistöoikeus II, Jyväskylä 1984, s. 172) oli todettu olevan oikeuspoliittisesti tärkeätä päästä yhä enemmän siihen, että muotovirhettä voitaisiin pitää moiteperusteena ainoastaan silloin, kun se todella oli vaikuttanut testamenttitahdonilmaisun sisältöön.</p>
        <p>Todistustaakka siitä, että muotovirheen rasittama testamentti vastasi vainajan viimeistä tahtoa oli ensisijaisesti sillä, joka vetosi testamenttiin. Raastuvanoikeudessa todistajana kuultu testamentin laatinut Karl Leonard Lindfors oli kertonut, että Ekstam oli itsenäisesti ottanut häneen yhteyttä ja ilmoittanut minkälaisen testamentin hän halusi laadittavaksi. Testamentin laatimisen jälkeen Ekstam oli tarkastanut sen, ja se oli noin viikkoa myöhemmin allekirjoitettu ja todistettu. Testamentti oli Lindforsin käsityksen mukaan vastannut Ekstamin tahtoa.</p>
        <p>Raastuvanoikeus on katsonut selvitetyksi, että Ekstam ja Kalliokoski olivat pitäneet yhteyttä toisiinsa Ekstamin kuolemaan saakka. Kalliokoski oli auttanut Ekstamia muun muassa maalaamalla tämän kotona, kuljettamalla tätä kiinteistökauppoja tekemään ja hoitamalla tämän koiria. Ekstamilla ei ollut ollut läheisiä välejä muiden sukulaistensa kanssa. Asiassa ei ollut käynyt ilmi, että kukaan muu henkilö olisi samassa määrin auttanut Ekstamia kuin Kalliokoski. Se seikka, ettei Ekstam ollut kertonut tuttavilleen tekemästään testamentista, ei vähentänyt kirjallisen testamentin uskottavuutta.</p>
        <p>Raastuvanoikeus on katsonut, että asiassa oli näytetty Ekstamin 24.7.1989 päivätyn testamentin vastaavan hänen viimeistä tahtoaan.</p>
        <p>Tämän vuoksi raastuvanoikeus on hylännyt Heimo Kalevi Hakkaraisen ja hänen myötäpuoltensa kanteen ja velvoittanut heidät yhteisvastuullisesti korvaamaan Kalliokosken oikeudenkäyntikulut 24 550 markalla.</p>
      </div>
      <div>
        <h3>Helsingin hovioikeuden tuomio 25.11.1992</h3>
        <p>Helsingin hovioikeus, jonka tutkittavaksi Heimo Kalevi Hakkarainen myötäpuolineen oli saattanut asian, on lausunut, että testamentin toinen todistaja Pitkänen oli raastuvanoikeuden lausuman mukaisesti ollut esteellinen toimimaan todistajana. Testamenttia ei siten ollut tehty laissa säädetyssä muodossa, joten kanne oli perintökaaren 13 luvun 1 §:n 2 kohdan nojalla hyväksyttävä.</p>
        <p>Tämän vuoksi hovioikeus on kumonnut raastuvanoikeuden päätöksen ja julistanut Ekstamin tekemän 24.7.1989 päivätyn testamentin pätemättömäksi siltä osin kuin se esti Heimo Kalevi Hakkaraista myötäpuolineen saamasta perintöosuuttaan Ekstamin jäämistöstä. Heimo Kalevi Hakkarainen myötäpuolineen vapautettiin velvollisuudesta korvata Kalliokosken oikeudenkäyntikuluja, mutta asian laatuun nähden heidän omat oikeudenkäyntikulunsa jäivät heidän vahingokseen.</p>
        <p>Ratkaisuun osallistuneet: oikeusneuvokset Liukko (erim.) ja Uoti sekä apujäsen, viskaali Tuukkanen. Esittelijä, vt. viskaali Kilpelä.</p>
        <p>Esittelijän ehdotus ja eri mieltä olevan jäsenen lausunto.</p>
        <p>Vt. viskaali Kilpelä: Pitkänen on ollut sisällöltään tosin tulkinnanvaraisen perintökaaren 10 luvun 4 §:n 2 momentin mukaan esteellinen olemaan todistajana isäpuolensa Martti Kalliokosken hyväksi tehdyssä testamentissa. Puheena olevaa todistajan esteellisyyttä ei kuitenkaan ole pidettävä ehdottomana muotomääräyksenä, vaan tuomioistuimella on tietty harkintavalta arvioidessaan esteellisyyden mahdollista vaikutusta testamentin tekijän tahdonmuodostukseen ja siten todistajan tosiasiallista esteellisyyttä. Kun asiassa on raastuvanoikeuden lausumin tavoin tullut selvitetyksi testamentin vastaavan Ekstamin vakaaseen harkintaan perustuvaa viimeistä tahtoa eikä Pitkäsellä ole väitettykään olleen mahdollisuutta vaikuttaa Ekstamin tahdonmuodostukseen, ei Pitkäsen esteellisyydellä ole merkitystä testamentin pätevyyteen. Sen vuoksi raastuvanoikeuden päätöstä ei muutettane. Heimo Kalevi Hakkarainen myötäpuolineen velvoitettaneen yhteisvastuullisesti suorittamaan Kalliokoskelle korvaukseksi vastauskuluista 1.500 markkaa 16 prosentin korkoineen hovioikeuden tuomion antopäivästä lukien.</p>
        <p>Hovioikeudenneuvos Liukko: Hyväksyn esittelijän ehdotuksen.</p>
      </div>
    </div>
    <div>
      <h2 id="19930126mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 30.3.1993.</p>
      <p>Kalliokoski on vaatinut hovioikeuden tuomion kumoamista ja asian jättämistä raastuvanoikeuden päätöksen varaan sekä korvausta oikeudenkäyntikuluistaan hovioikeudessa ja Korkeimmassa oikeudessa korkoineen.</p>
      <p>Heimo Kalevi Hakkarainen myötäpuolineen on antanut pyydetyn vastauksen ja vaatinut korvausta vastauksen antamisesta aiheutuneista kuluistaan korkoineen.</p>
    </div>
    <div>
      <h2 id="19930126yloa0">KORKEIMMAN OIKEUDEN RATKAISU 7.10.1993</h2>
      <p>Hovioikeuden tuomiota ei muuteta.</p>
      <p>Kalliokoski velvoitetaan korvaamaan Heimo Kalevi Hakkaraiselle ja hänen myötäpuolilleen korvaukseksi vastauksen antamisesta aiheutuneista kuluista Korkeimmassa oikeudessa 1 600 markkaa 16 prosentin korkoineen Korkeimman oikeuden tuomion antamisesta lukien.</p>
      <div>
        <p>Ratkaisuun osallistuneet: presidentti Heinonen sekä oikeusnevokset Lindholm, Krook, Suhonen ja Tulokas</p>
      </div>
    </div>
  </finlex:content>
</finlex:document>
