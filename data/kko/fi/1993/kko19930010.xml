<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930010</dcterms:identifier>
  <finlex:ecliIdentifier>ECLI:FI:KKO:1993:10</finlex:ecliIdentifier>
  <dcterms:title>KKO:1993:10</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Tuomion purkaminen rikosasiassa</span>
    </p>
    <p>
      <strong>Oikeudenkäyntikulut</strong>
    </p>
    <p>
      <strong>Noutokustannukset</strong>
    </p>
  </dcterms:description>
  <finlex:registerNumber>H92/301</finlex:registerNumber>
  <dcterms:date pvm="19921126">1992-11-26</dcterms:date>
  <finlex:fileCopyNumber>253</finlex:fileCopyNumber>
  <dcterms:issued pvm="19930129">1993-01-29</dcterms:issued>
  <dcterms:abstract>
    <p>Poliisikonstaapeli oli esimiehensä määräyksen mukaisesti tuonut noudettavaksi määrätyn vastaajan oikeuteen. Kihlakunnanoikeus oli velvoittanut tuodun korvaamaan noutokustannukset konstaapelille.</p>
    <p>Kihlakunnanoikeuden puheenjohtajan hakemuksesta kihlakunnanoikeuden päätös purettiin noutokustannusten osalta ja päätöstä oikaistiin siten, että noutokustannukset määrättiin maksettavaksi valtion varoista.</p>
  </dcterms:abstract>
  <dcterms:tableOfContents>
    <a href="19930010muukas0">HAKEMUS KORKEIMMASSA OIKEUDESSA</a>
    <a href="19930010yloa0">KORKEIMMAN OIKEUDEN RATKAISU 29.1.1993</a>
  </dcterms:tableOfContents>
  <finlex:content id="s19930010.kko">
    <div>
      <h2 id="19930010muukas0">HAKEMUS KORKEIMMASSA OIKEUDESSA</h2>
      <p>Syytetty A, joka oli määrätty noudettavaksi oikeuteen, oli tuotu Tuusulan kihlakunnanoikeuteen poliisikonstaapeli B:n autolla. Kihlakunnanoikeus velvoitti A:n 13.8.1992 julistamassaan päätöksessä korvaamaan B:lle noutokustannukset 470,76 markkaa. Kihlakunnanoikeuden puheenjohtaja on saattanut asian Korkeimman oikeuden tietoon niitä toimenpiteitä varten, joihin asia antaa aihetta.</p>
    </div>
    <div>
      <h2 id="19930010yloa0">KORKEIMMAN OIKEUDEN RATKAISU 29.1.1993</h2>
      <div>
        <h3>Perustelut</h3>
        <p>B on määräyksen mukaisesti tuonut noudettavaksi määrätyn A:n Järvenpäästä Tuusulan kihlakunnanoikeuden 13.8.1992 pidettyyn istuntoon. Kihlakunnanoikeus on purkuhakemuksessa tarkoitetulla päätöksellään velvoittanut A:n korvaamaan B:lle noutokustannukset 470,76 markkaa.</p>
        <p>Oikeudenkäymiskaaren 12 luvun 23 §:n mukaan kuitenkin kustannukset tuomioistuimeen tuomisesta maksetaan valtion varoista. Päättäessään asian tuomioistuimen on pääsäännön mukaan velvoitettava tuotu korvaamaan valtiolle maksetut kustannukset. Kihlakunnanoikeuden päätös velvoittaa A korvaamaan B:lle noutokustannukset perustuu siten ilmeisesti väärään lain soveltamiseen.</p>
      </div>
      <div>
        <h3>Lainkohta</h3>
        <p>Oikeudenkäymiskaari 12 luku 23 § ja 31 luku 8 § 4 kohta</p>
      </div>
      <div>
        <h3>Päätöslauselma</h3>
        <p>Tuusulan kihlakunnanoikeuden 13.8.1992 julistama päätös nro 2520 puretaan siltä osalta kuin A on velvoitettu korvaamaan noutokustannukset B:lle. Asian ollessa selvä päätöstä oikaistaan välittömästi siten, että valtion varoista määrätään maksettavaksi korvaukseksi A:n oikeuteen tuomisesta B:lle 470,76 markkaa, jotka A velvoitetaan korvaamaan valtiolle.</p>
        <div>
          <p>Ratkaisuun osallistuneet: presidentti Heinonen, oikeusneuvokset Nikkarinen, Lindholm, Sevon ja Lehtimaja</p>
        </div>
      </div>
    </div>
  </finlex:content>
</finlex:document>
