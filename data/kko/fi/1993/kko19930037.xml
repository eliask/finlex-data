<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930037</dcterms:identifier>
  <finlex:ecliIdentifier>ECLI:FI:KKO:1993:37</finlex:ecliIdentifier>
  <dcterms:title>KKO:1993:37</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Tuomion purkaminen rikosasiassa</span>
    </p>
    <p>
      <strong>Yhteinen vankeusrangaistus</strong>
    </p>
  </dcterms:description>
  <finlex:registerNumber>H92/351</finlex:registerNumber>
  <dcterms:date pvm="19930114">1993-01-14</dcterms:date>
  <finlex:fileCopyNumber>1147</finlex:fileCopyNumber>
  <dcterms:issued pvm="19930330">1993-03-30</dcterms:issued>
  <dcterms:abstract>
    <p>Alioikeus oli tuominnut syytetyt eräistä rikoksista ja esteettömästä poissaolosta oikeudesta vastaajana yhteisiin rangaistuksiin, vaikka heille oli tuon poissaolon varalta asetettu uhkasakot. Koska rikoslain 7 luvun säännökset yhteisestä rangaistuksesta eivät koskeneet tuollaista uhkasakkoa eikä alioikeuden näin ollen olisi tullut määrätä siitä ja syyksi lukemistaan rikoksista yhteisiä rangaistuksia, alioikeuden päätöstä oikaistiin.</p>
  </dcterms:abstract>
  <p>OK 31 luku 8 § 4 kohta</p>
  <p>OK 31 luku 14 § 1 mom</p>
  <dcterms:tableOfContents>
    <a href="19930037muukas0">ASIAN KäSITTELY ALEMMISSA OIKEUKSISSA</a>
    <a href="19930037mhaku0">MUUTOKSENHAKU KORKEIMMASSA OIKEUDESSA</a>
    <a href="19930037yloa0">KORKEIMMAN OIKEUDEN RATKAISU 30.3.1993</a>
  </dcterms:tableOfContents>
  <finlex:content id="s19930037.kko">
    <div>
      <h2 id="19930037muukas0">ASIAN KäSITTELY ALEMMISSA OIKEUKSISSA</h2>
      <div>
        <h3>Hangon raastuvanoikeuden päätös 3.11.1992</h3>
        <p>Raastuvanoikeus on päätöksellään tuominnut A:n kohdassa 1 varkaudesta ja kohdassa 8 poissaolosta oikeudesta vastaajana yhteiseen 3 kuukauden vankeusrangaistukseen, vaikka A:lle oli 15.9.1992 asetettu 1 000 markan uhkasakko tuon poissaolon varalta. B:n raastuvanoikeus on päätöksellään tuominnut kohdissa 1 - 7 varkaudesta, kulkuneuvon luovuttamisesta juopuneelle, liikennerikkomuksesta, törkeästä liikenteen vaarantamisesta, ajo-oikeudetta ajosta, liikennerikkomuksesta, kavalluksesta, liikenteen vaarantamisesta, ajo-oikeudetta ajosta, kolmesta liikennerikkomuksesta, varkauden yrityksestä ja kolmesta liikennerikkomuksesta sekä kohdassa 8 poissaolosta oikeudesta vastaajana yhteiseen 10 kuukauden vankeusrangaistukseen, josta rikoslain 3 luvun 11 §:n nojalla on vähennetty vapaudenmenetysaikoja 1.6. - 2.6., 3.7. ja 16. - 17.8.1992 vastaavat 5 päivää, vaikka B:lle oli 25.8.1992 asetettu esteettömän poissaolon varalta 1 000 markan uhkasakko.</p>
      </div>
    </div>
    <div>
      <h2 id="19930037mhaku0">MUUTOKSENHAKU KORKEIMMASSA OIKEUDESSA</h2>
      <p>Raastuvanoikeuden puheenjohtaja on pyytänyt päätöksen purkamista, koskei raastuvanoikeuden olisi tullut tuomita A:ta ja B:tä heidän syykseen luetuista rikoksista ja poissaolosta oikeudesta vastaajana yhteiseen rangaistukseen.</p>
    </div>
    <div>
      <h2 id="19930037yloa0">KORKEIMMAN OIKEUDEN RATKAISU 30.3.1993</h2>
      <div>
        <h3>Perustelu</h3>
        <p>Rikoslain 2 luvun 4 b §:n 2 momentissa tarkoitettu markkamääräisenä tuomittava uhkasakko pakkokeinona ei ole rangaistus. Rikoslain 7 luvun säännökset yhteisestä rangaistuksesta eivät näin ollen koske tuollaista uhkasakkoa. Raastuvanoikeuden ei siis olisi tullut tuomita A:ta ja B:tä yhteisiin rangaistuksiin, A:ta tämän syyksi luetuista kohdassa 1 tarkoitetusta varkaudesta ja kohdassa 8 tarkoitetusta poissaolosta oikeudesta vastaajana ja B:tä tämän syyksi kohdissa 1 - 7 luetuista rikoksista ja kohdassa 8 luetusta poissaolosta oikeudesta vastaajana. Raastuvanoikeuden päätös perustuu näiltä osilta ilmeisesti väärään lain soveltamiseen.</p>
      </div>
      <div>
        <h3>Lainkohdat</h3>
        <p>Oikeudenkäymiskaari 31 luku 8 § 4 kohta, 14 § 1 mom.</p>
      </div>
      <div>
        <h3>Päätöslauselma</h3>
        <p>Raastuvanoikeuden 3.11.1992 julistamaa päätöstä oikaistaan siten, että A tuomitaan varkaudesta 2 kuukaudeksi 15 päiväksi vankeuteen ja poissaolosta oikeudesta vastaajana 15.9.1992 asetettuun 1 000 markan uhkasakkoon. B tuomitaan raastuvanoikeuden hänen syykseen lukemista rikoksista 9 kuukauden 15 päivän yhteiseen vankeusrangaistukseen, josta rikoslain 3 luvun 11 §:n nojalla vähennetään vapaudenmenetysaikoja 1. - 2.6., 3.7. ja 16. - 17.8.1992 vastaavat 5 päivää. Lisäksi B tuomitaan esteettömästä poissaolosta oikeudesta vastaajana 25.8.1992 asetettuun 1 000 markan uhkasakkoon.</p>
        <div>
          <p>Ratkaisuun osallistuneet: oikeusneuvokset Riihelä, Tulenheimo-Takki, Wirilander, Sevon ja Möller</p>
        </div>
      </div>
    </div>
  </finlex:content>
</finlex:document>
