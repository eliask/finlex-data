<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850121t</dcterms:identifier>
  <finlex:ecliIdentifier>ECLI:FI:KKO:1985:II121</finlex:ecliIdentifier>
  <dcterms:title>KKO:1985-II-121</dcterms:title>
  <dcterms:description>
    <p>
      <strong>Purku</strong>
      <span>Kiinnityspäätös</span>
    </p>
  </dcterms:description>
  <finlex:registerNumber>H84/282</finlex:registerNumber>
  <dcterms:date pvm="19850402">1985-04-02</dcterms:date>
  <finlex:fileCopyNumber>1911</finlex:fileCopyNumber>
  <dcterms:issued pvm="19850808">1985-08-08</dcterms:issued>
  <dcterms:abstract>
    <p>Päätös, jolla kiinnitys oli kuoletettu virheellisesti, purettiin kiinnityksenhaltijan hakemuksesta.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850121taloa0">ASIAN KÄSITTELY ALEMMISSA OIKEUKSISSA</a>
    <a href="19850121tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850121t.kko">
    <div>
      <h2 id="19850121taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemuksen kohteena olevat ratkaisut ja asian aikaisempi käsittely</h3>
        <p>Halikon tuomiokunnan kiinteistökiinnityspöytäkirjan 617 §:n kohdalla 6.4.1982 ja 1555 §:n kohdalla 28.7.1982 tehdyt päätökset, joilla Perniön kunnan Mäkisaurun kylässä sijaitsevaan Isoperheen tilaan RN:o 1:27 haltijalle vakuudeksi viiden 4.2.1980 allekirjoitetun, n:oilla 1 - 5 merkityn 50.000 markan määräisen haltijavelkakirjan maksamisesta korkoineen ja perimiskuluineen 12.2.1980 vahvistettu kiinnitys on kuoletettu.</p>
        <p>Korkeimpaan oikeuteen 5.6.1984 saapuneessa hakemuksessa liikkeenharjoittaja Matti Tuominen on kiinnityksenhaltijana pyytänyt, että 6.4.1982 ja 28.7.1982 tehdyt päätökset puretaan niiltä osin kuin kiinnitys on kuoletettu Perniön kunnan Mäkisaurun kylässä sijaitsevan Isoperheen tilasta 19.8.1981 itsenäiseksi lohotun Suoperheen tilan RN:o 1:30 osalta, koska päätökset näiltä osin perustuivat ilmeisesti väärään lain soveltamiseen.</p>
        <p>Espoosta oleva Päivi Katriina Ahonen, joka esitetyn lainhuutorekisterikortin mukaan on 18.12.1981 saanut lainhuudon edellä mainittuun Suoperheen tilaan RN:o 1:30, ei ole käyttänyt hänelle varattua tilaisuutta vastata hakemukseen.</p>
      </div>
    </div>
    <div>
      <h2 id="19850121tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Perniön kunnan mäkisaurun kylässä olevan Isoperheen tilan RN:o 1:27 omistaja Markku Tapani Mäki oli luovuttanut tilaan 12.2.1980 kiinnitetyt, numeroilla 1 - 5 merkityt haltijavelkakirjat Tuomiselle saatavan vakuudeksi. Kun Mäen omistama Isoperheen tila RN:o 1:31 eräiden velkojien hakemuksesta myytiin pakkohuutokaupalla 17.12.1982, Tuominen oli valvonut velkojainkeskustelussa saatavansa pääomaltaan 182.801 markkaa. Hänen saatavansa suoritukseksi oli kauppahinnasta jäänyt velkakirjan n:o 1 nojalla 19.432 markkaa 11 penniä. Huutokaupan toimittaneen nimismiehen ilmoitettua ulosottolain 5 luvun 51 §:n mukaisesti Halikon tuomiokunnan kiinteistötuomarille ulosmittauksen lakkaamisesta pakkohuutokaupan johdosta, kiinnitys on purettaviksi pyydetyillä päätöksillä kuoletettu kokonaisuudessaan.</p>
        <p>Mäen omistamasta Isoperheen tilasta RN:o 1:27 oli kuitenkin 28.1.1981 vahvistetulla kauppakirjalla myyty määräala Päivi Katriina Ahoselle. Määräala oli lohkottu ja merkitty maarekisteriin 19.8.1981 nimellä Suoperhe RN:o 1:30 ja Ahonen oli saanut siihen lainhuudon 18.12.1981. Kantatilaan aikaisemmin vahvistettu kiinnitys oli jäänyt rasittamaan myös Ahosen omistamaa määräalaa. Pakkohuutokaupalla 17.2.1982 oli myyty ainoastaan Mäelle määräalan lohkomisen jälkeen jäänyt Isoperheen tila RN:o 1:31, mutta ei Suoperheen tilaa RN:o 1:30. Kiinnitys viimeksi mainitun tilan osalta kiinnityksestä kiinteään omaisuuteen annetun asetuksen 19 §:n 2 momentin säännös huomioon ottaen on pysynyt voimassa siltä osin kuin kauppahinnasta ei ollut kertynyt suoritusta kiinnitetylle saatavalle. Hakemuksessa tarkoitetut päätökset ovat siten virheelliset niiltä osin kuin kiinnitys on niillä kuoletettu Suoperheen tilan RN:o 1:30 osalta enemmälti kuin 19.432 markan 11 pennin osalta.</p>
      </div>
      <div>
        <h3>Lainkohdat</h3>
        <p>Oikeudenkäymiskaari 31 luku 7 § 1 mom. 1 kohta, 14 § 1 mom. ja 16 §</p>
      </div>
      <div>
        <h3>Päätöslauselma</h3>
        <p>Hakemuksessa tarkoitetut Halikon tuomiokunnan kiinteistökiinnityspöytäkirjan 617 §:n kohdalla 6.4.1982 ja 1555 §:n kohdalla 28.7.1982 tehdyt päätökset puretaan niiltä osin kuin Perniön kunnan Mäkisaurun kylässä sijaitsevaan Isonperheen tilaan RN:o 1:27 haltijalle vakuudeksi viiden 4.2.1980 allekirjoitetun numeroilla 1 - 5 merkityn 50.000 markan määräisen haltijavelkakirjan maksamisesta korkoineen ja perimiskuluineen 12.2.1980 vahvistettu kiinnitys on niillä kuoletettu Suoperheen tilan RN:o 1:30 osalta, kuitenkin siten, että velkakirjan n:o 1 osalta kiinnitys on rauennut ja siis kuoletettu 19.432 markan 11 pennin määrästä. Halikon tuomiokunnan kihlakunnantuomarin tulee huolehtia siitä, että tästä päätöksestä tehdään merkinnät kiinteistökiinnityspöytäkirjaan ja kiinnitysrekisteriin sekä alkuperäisiin velkakirjoihin, kun ne tätä varten esitetään.</p>
        <div>
          <p>Ratkaisuun osallistuneet: oikeusneuvokset Jalanko, Saarni-Rytkölä, Takala, Nybergh ja Hiltunen</p>
        </div>
      </div>
    </div>
  </finlex:content>
</finlex:document>
