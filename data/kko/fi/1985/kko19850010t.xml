<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850010t</dcterms:identifier>
  <finlex:ecliIdentifier>ECLI:FI:KKO:1985:II10</finlex:ecliIdentifier>
  <dcterms:title>KKO:1985-II-10</dcterms:title>
  <dcterms:description>
    <p>
      <strong>Yksityistielaki</strong>
    </p>
    <p>
      <strong>Muutoksenhaku</strong>
    </p>
    <p>
      <strong>Kantelu</strong>
    </p>
  </dcterms:description>
  <finlex:registerNumber>M81/92</finlex:registerNumber>
  <dcterms:date pvm="19841120">1984-11-20</dcterms:date>
  <finlex:fileCopyNumber>3673/84</finlex:fileCopyNumber>
  <dcterms:issued pvm="19850204">1985-02-04</dcterms:issued>
  <dcterms:abstract>
    <p>MO oli päätöksellään, kumoten toimitusmiesten päätöksen, jolla YksitTieL:n mukainen tietoimitus oli jätetty sikseen, palauttanut toimituksen toimitusmiehille ja ilmoittanut, ettei MO:n päätökseen JakoL 332 §:n 1 mom:n 10 k:n mukaan saanut hakea muutosta. Koska tuo ilmoitus oli YksitTieL 104a §:n vastainen, juttu palautettiin asianosaisen tekemästä kantelusta MO:een päätöksen uudelleen julistamista ja valitusosoituksen antamista varten.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850010taloa0">ASIAN KÄSITTELY ALEMMISSA OIKEUKSISSA</a>
    <a href="19850010tmuukas0">VAATIMUKSET KORKEIMMASSA OIKEUDESSA</a>
    <a href="19850010tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850010t.kko">
    <div>
      <h2 id="19850010taloa0">ASIAN KÄSITTELY ALEMMISSA OIKEUKSISSA</h2>
      <p>Itä-Suomen maaoikeus oli Iitin kunnan Lyöttilän kylässä olevalla Hiidensaaren yksityistiellä suoritettavana olutta yksityisistä teistä annetun lain mukaista tietoimitusta koskevassa jutussa 24.5.1979 julistamallaan päätöksellä kumonnut toimitusmiesten toimenpiteet asiassa ja palauttanut asian toimitusmiehille toimituksen suorittamista varten. Kun toimitusmiehet olivat ottaneet toimituksen uudelleen käsiteltäväkseen, toimituksen ainoana hakijana ollut Iitin kunta oli peruuttanut toimitushakemuksensa. Toimitusmiehet olivat sen vuoksi päättäneet, että toimitus oli jätettävä sikseen. Suomen Kristiyhteisö - Kristet Samfund i Finland niminen uskonnollinen yhdyskunta sekä useat muut tieosakkaat olivat valittaneet toimitusmiesten päätöksestä maaoikeuteen ja vaatineet, että toimitus oli määrättävä suoritettavaksi. Maaoikeus on nyt kysymyksessä olevassa, 24.2.1981 julistamassaan päätöksessä lausunut, että toimituksessa oli lainvoimaisesti ratkaistu toimituksen tarpeellisuus sekä tiensuunta ja että ratkaisu siitä, miten toimituksen kustannukset asianosaisten kesken jakautuivat, tehtiin vasta toimituksen tultua muilta osin suoritetuksi sekä ettei Iitin kunnan ilmoitus toimitushakemuksen peruuttamisesta toimituksen tuossa vaiheessa ollut oikeutta toimitusmiehiä jättämään toimitusta sikseen, varsinkin kun useat tien tarvitsijoista olivat halunneet toimituksen kiireellistä suorittamista. Tämän vuoksi maaoikeus on kumonnut toimitusmiesten päätöksen ja määrännyt toimituksen suoritettavaksi. Sitä varten maaoikeus on palauttanut toimituksen toimitusmiehille, joiden tuli ottaa toimitus viran puolesta käsiteltäväksi ja siinä laillisesti menetellä. Maaoikeus on päätöksensä julistamisen jälkeen ilmoittanut, ettei siihen jakolain 332 §:n 1 momentin 10 kohdan mukaan saanut hakea muutosta.</p>
    </div>
    <div>
      <h2 id="19850010tmuukas0">VAATIMUKSET KORKEIMMASSA OIKEUDESSA</h2>
      <p>Korkeimpaan oikeuteen 24.8.1981 saapuneessa kirjoituksessa A ja B Lyöttilän kylän tilojen Lehmusrinne (1:1,11):83, Pellingintaus (1:1,11):84 ja Keidas (1:1,11):74 omistajina sekä C saman kylän tilan Kallioinen (1:1,11):73 omistajana ovat vaatineet, että maaoikeuden päätös poistettaisiin ja purettaisiin, koska maaoikeus oli antanut lausunnon pääasiasta antamatta laillista valitusosoitusta ja sen vuoksi, että päätös oli virheellinen, kun sillä oli määrätty sellainen yksityistietoimitus käsiteltäväksi, jolla ei ollut hakijaa.</p>
    </div>
    <div>
      <h2 id="19850010tyloa0">KORKEIMMAN OIKEUDEN RATKAISU</h2>
      <p>Korkein oikeus on käsitellyt jutun. Se maaoikeuden päätös, jota A:n ja hänen asiakumppaneidensa hakemuksesta tarkoitetaan, on tehty yksityisistä teistä annetussa laissa tarkoitetussa asiassa. Päätökseen voidaan siten sanotun lain 104 a §:n mukaan hakea muutosta valittamalla, jos Korkein oikeus oikeudenkäymiskaaren 30 luvun 3 §:n nojalla myöntää valitusluvan. Maaoikeudessa on siten edellä sanotun, muutoksenhakukieltoa koskeneen ilmoituksen osalta tapahtunut oikeudenkäyntivirhe. Sen vuoksi Korkein oikeus harkitsee oikeudenkäymiskaaren 31 luvun 1 §:n 4 kohdan ja 16 §:n nojalla oikeaksi, poistaen maaoikeuden ilmoituksen, ettei kysymyksessä olevaan päätökseen saanut hakea muutosta, palauttaa jutun maaoikeuteen, jonka tulee viipymättä laillisessa järjestyksessä julistaa uudelleen päätöksensä ja antaa asianosaisille lainmukainen valitusosoitus.</p>
      <div>
        <p>Ratkaisuun osallistuneet: oikeusneuvokset Ailio, Hämäläinen, Mörä, af Hällström ja Lindholm</p>
      </div>
    </div>
  </finlex:content>
</finlex:document>
