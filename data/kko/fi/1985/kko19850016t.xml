<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850016t</dcterms:identifier>
  <finlex:ecliIdentifier>ECLI:FI:KKO:1985:II16</finlex:ecliIdentifier>
  <dcterms:title>KKO:1985-II-16</dcterms:title>
  <dcterms:description>
    <p>
      <strong>Vahingonkorvauslaki</strong>
      <span>Korvausvastuun jakaantuminen (6 luku)</span>
    </p>
  </dcterms:description>
  <finlex:registerNumber>R84/479</finlex:registerNumber>
  <dcterms:date pvm="19841101">1984-11-01</dcterms:date>
  <finlex:fileCopyNumber>3443/84</finlex:fileCopyNumber>
  <dcterms:issued pvm="19850213">1985-02-13</dcterms:issued>
  <dcterms:abstract>
    <p>A:n luovutettua henkilöautonsa B:n kuljetettavaksi tämä oli laiminlyönyt sovittaa ajonopeutensa sellaiseksi kuin olosuhteet ja liikenneturvallisuus olivat vaatineet seurauksin, että auto oli suistunut tieltä ja vaurioitunut. B oli 18-vuotias ja hän oli saanut ajokortin vajaan kuukauden aikaisemmin. A:n ei katsottu myötävaikuttaneen vahinkoon pelkästään sillä perusteella, että hän oli luovuttanut autonsa B:n kuljetettavaksi tietoisena siitä, että tällä oli ollut ajokortti vain e.m. ajan eikä B:n A:lle maksettavaa vahingonkorvausta VahL 6:1 nojalla soviteltu.</p>
    <p>Ään.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850016taloa0">ASIAN KÄSITTELY ALEMMISSA OIKEUKSISSA</a>
    <a href="19850016tmuukas0">VAATIMUKSET KORKEIMMASSA OIKEUDESSA</a>
    <a href="19850016tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850016t.kko">
    <div>
      <h2 id="19850016taloa0">ASIAN KÄSITTELY ALEMMISSA OIKEUKSISSA</h2>
      <p>Oriveden kihlakunnanoikeus on virallisen syyttäjän ja Juhani Matti Hyryn syytteestä 20.4.1983 julistamassaan päätöksessä katsonut selvitetyksi, että Niina Margaretha Sjöholm oli 5.9.1982 Orivedellä kuljettanut Hyryn omistamaa henkilöautoa Orivesi - Tampere-tietä Tampereen suuntaan sumuisella säällä laiminlyöden sovittaa ajonopeutensa sellaiseksi kuin olosuhteet ja liikenneturvallisuus olisivat vaatineet. Tästä oli ollut seurauksena, että hän oli menettänyt auton hallinnan. Auto oli suistunut ojaan ja pyörähtänyt siellä kolme kertaa ympäri. Tällöin olivat loukkaantuneet autossa matkustajina olleet Hyry ja kaksi muuta henkilöä sekä Hyryn auto oli vaurioitunut käyttökelvottomaksi. Sen vuoksi ja kun Hyrylle ei ollut näytetty aiheutuneen enempää vahinkoa kuin 2.500 markkaa autovakuutuksen omavastuuosuutena, 100 markkaa likaantuneesta puvusta, 106 markkaa kellon korjauksesta, 500 markkaa bonuksen menetyksestä johtuneina vakuutusmaksujen korotuksina ja 14 seisontapäivästä 378 markkaa eli yhteensä 3.584 markkaa ja kun ei ollut syytä sovitella korvausmäärää kihlakunnanoikeus on tuomitessaan Sjöholmin liikenteen vaarantamisesta ynnä muusta sakkorangaistukseen velvoittanut hänet maksamaan Hyrylle vahingonkorvauksena 3.584 markkaa ja oikeudenkäyntikulujen korvauksena 1.200 markkaa.</p>
      <p>Turun hovioikeus, jonka tutkittavaksi Hyry ja Sjöholm olivat saattaneet jutun, on 30.4.1984 antamassaan päätöksessä katsonut selvitetyksi, että Hyry ja Sjöholm sekä autossa olleet kaksi muuta henkilöä olivat olleet kihlakunnanoikeuden päätöksessä selostetussa tilaisuudessa palaamassa kilpailumatkalta Oulusta Turkuun ja että Hyry oli luovuttanut autonsa Sjöholmin kuljetettavaksi tietoisena Sjöholmin vähäisestä ajokokemuksesta. Todettuaan oikeusohjeena, että vahingonkorvauslain 6 luvun 1 §:n mukaan voidaan, jos vahingon kärsineen puolelta on myötävaikutettu vahinkoon, vahingonkorvausta sovitella hovioikeus on katsonut Hyryn myötävaikuttaneen vahingon syntymiseen luovuttamalla autonsa Sjöholmin kuljetettavaksi. Hovioikeus on sen vuoksi sovitellen mainitun lainkohdan nojalla Sjöholmin maksettavan vahingonkorvauksen puoleen vahingon määrästä alentanut Sjöholmin Hyrylle maksettavan vahingonkorvauksen 1.792 markkaan. Muilta osin kihlakunnanoikeuden päätös jäi pysyväksi.</p>
    </div>
    <div>
      <h2 id="19850016tmuukas0">VAATIMUKSET KORKEIMMASSA OIKEUDESSA</h2>
      <p>Hyry on pyytänyt valituslupaa ja katsoen, ettei vahingonkorvauslain 6 luvun 1 §:n mukaisia sovitteluperusteita ollut olemassa, etenkin kun hänen vapaaehtoisella vakuutuksellaan jo oli korvattu yli 40.000 markkaa Sjöholmin aiheuttamasta vahingosta, vaatinut hovioikeuden päätöksen kumoamista ja kihlakunnanoikeuden päätöksen pysyttämistä sekä korvausta oikeudenkäyntikuluistaan hovioikeudessa ja Korkeimmassa oikeudessa.</p>
      <div>
        <h3>Valitusluvan myöntäminen ja välitoimi</h3>
        <p>Hyrylle on myönnetty valituslupa 23.8.1984. Sjöholm on antanut häneltä pyydetyn vastauksen.</p>
      </div>
    </div>
    <div>
      <h2 id="19850016tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Sjöholm on onnettomuushetkellä ollut 18-vuotias ja hänellä oli ollut voimassa oleva ajokortti noin kolmen viikon ajan. Ajokortin myöntämisen edellytyksenä on ollut ajokorttiasetuksen 3. luvussa tarkoitetun kuljettajantutkinnon suorittaminen. Sjöholm on siten tapahtuma-aikana tämän tutkinnon suorittaneena ollut oikeutettu kuljettamaan autoa yleisessä liikenteessä. Jutussa ei ole selvitetty Hyryn tietoon ennen auton luovuttamista Sjöholmin kuljetettavaksi tulleen sellaisia tietoja Sjöholmin ajotaidosta, joiden perusteella hänen olisi ollut syytä epäillä tämän kykyä turvallisesti kuljettaa autoa tapahtuma-aikana ja silloin vallinneissa olosuhteissa. Jutussa ei ole selvitetty olleen sellaisia muitakaan asianhaaroja, joiden perusteella Hyryn olisi katsottava ottaneen riskin autonsa vaurioitumisesta luovuttamalla sen Sjöholmin kuljetettavaksi. Pelkästään se seikka, että Hyry on tiennyt Sjöholmilla olleen ajokortin vain mainitun sinänsä suhteellisen lyhyen ajan, ei osoita Hyryn myötävaikuttaneen vahingon syntymiseen. Muitakaan perusteita sovitella kihlakunnanoikeuden Sjöholmin maksettavaksi määrättyä vahingonkorvausta ei ole selvitetty olevan.</p>
      </div>
      <div>
        <h3>Tuomiolauselma</h3>
        <p>Hovioikeuden päätös kumotaan ja asia jätetään kihlakunnanoikeuden päätöksen lopputuloksen varaan, joten Sjöholmin on maksettava Hyrylle vahingonkorvauksena 3.584 markkaa ja oikeudenkäyntikulujen korvauksena kihlakunnanoikeuden osalta 1.200 markkaa. Lisäksi Sjöholm velvoitetaan maksamaan Hyrylle korvaukseksi oikeudenkäyntikuluista Korkeimmassa oikeudessa 800 markkaa.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Lindholm: Ottaen vahingonkorvauksen sovittelun osalta huomioon hovioikeuden mainitsemien perustelujen lisäksi sen, että Hyry on pimeään vuorokauden aikaan ja sellaiseen vuodenaikaan, jollin yöllä usein on sumua, luovuttanut autonsa Sjöholmin kuljetettavaksi, katson ettei ole syytä muuttaa hovioikeuden päätöksen lopputulosta. Velvoitan Hyryn korvaamaan Sjöholmin kulut vastauksen antamisesta täällä 1.000 markalla.</p>
        <div>
          <p>Ratkaisuun osallistuneet: oikeusneuvokset Ailio, Takala, Hämäläinen ja Aro</p>
        </div>
      </div>
    </div>
  </finlex:content>
</finlex:document>
