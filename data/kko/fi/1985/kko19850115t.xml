<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850115t</dcterms:identifier>
  <finlex:ecliIdentifier>ECLI:FI:KKO:1985:II115</finlex:ecliIdentifier>
  <dcterms:title>KKO:1985-II-115</dcterms:title>
  <dcterms:description>
    <p>
      <strong>Isyyslaki</strong>
      <span>Isyyden vahvistaminen</span>
    </p>
  </dcterms:description>
  <finlex:registerNumber>S84/558</finlex:registerNumber>
  <dcterms:date pvm="19841102">1984-11-02</dcterms:date>
  <finlex:fileCopyNumber>3451/84</finlex:fileCopyNumber>
  <dcterms:issued pvm="19850627">1985-06-27</dcterms:issued>
  <dcterms:abstract>
    <p>Isyyttä ei vahvistettu, huolimatta siitä, että mies lapsen siittämisaikana oli maannut tämän äidin, kun</p>
    <p>- laajemmassa veriryhmätutkimuksessa, HLA-tyypityksessä ja oikeusantropologisessa tutkimuksessa saatu yhdistetty isyysindeksi 0,57 ja sitä vastaava yhdistetty isyyden todistusvoima 36,31 prosenttia eivät puhuneet miehen isyyden puolesta eivätkä sitä vastaan,</p>
    <p>- Gm-veritutkimuksella saatu pois suljenta puhui isyyttä vastaan,</p>
    <p>- myöskään muiden seikkojen perusteella ei voitu pitää todistettuna, että mies oli siittänyt lapsen.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850115taloa0">ASIAN KÄSITTELY ALEMMISSA OIKEUKSISSA</a>
    <a href="19850115tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850115tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850115t.kko">
    <div>
      <h2 id="19850115taloa0">ASIAN KÄSITTELY ALEMMISSA OIKEUKSISSA</h2>
      <p>Vaasan raastuvanoikeus on alaikäisen Johanna R:n holhoojansa Anita R:n edustamana ajamasta kanteesta 27.9.1983 julistamassaan päätöksessä lausunut selvitetyksi, että Antti P oli maannut Anita R:n lapsen siittämisajankohtana. Huomioon ottaen lisäksi äidin lausumat ja P:n äidille lähettämät kirjeet sekä sen, että HLA-tyypitys ja antropologiset tutkimukset sekä veritutkimukset, poislukien Gm-ominaisuus, eivät olleet sulkeneet pois P:n isyyttä, voitiin pitää todistettuna, että P oli siittänyt lapsen. Sen vuoksi raastuvanoikeus on vahvistanut, että P oli Johanna R:n isä.</p>
      <p>Lisäksi raastuvanoikeus on velvoittanut P:n osallistumaan lapsen elatuksesta aiheutuviin kustannuksiin suorittamalla elatusapua Johanna R:lle, P:n puutteelliset ansiomahdollisuudet ja vähävaraisuus huomioon ottaen, 300 markkaa kuukaudessa lapsen syntymästä 30.12.1979 lukien sekä raastuvanoikeuden päätöksen julistamispäivästä lukien 450 markkaa kuukaudessa, kuluneelta ajalta heti sekä raastuvanoikeuden päätöksen julistamispäivästä lukien kuukausittain etukäteen ja niin kauan kunnes lapsi täytti 18 vuotta tai sitä ennen kykeni itsensä elättämään.</p>
      <p>Vaasan hovioikeus, jonka tutkittavaksi P oli saattanut jutun, on tuomiossaan 5.4.1984 katsonut, ettei ollut syytä muuttaa raastuvanoikeuden päätöstä.</p>
    </div>
    <div>
      <h2 id="19850115tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>P on pyytänyt valituslupaa sekä vaatinut hovioikeuden tuomion ja raastuvanoikeuden päätöksen kumoamista sekä kanteen hylkäämistä. Valituslupa on myönnetty 27.6.1984. Anita R Johanna R:n holhoojana ja Vaasan kaupungin lastenvalvoja ovat antaneet heiltä pyydetyt vastaukset.</p>
    </div>
    <div>
      <h2 id="19850115tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Laajemmassa veriryhmätutkimuksessa, HLA-tyypityksessä ja oikeusantropologisessa tutkimuksessa saatujen tulosten perusteella laskettu yhdistetty isyysindeksi 0,57 ja isyyden todistusvoima 36,31 % eivät sellaisenaan puhu isyyden puolesta eivätkä sitä vastaan. Gm-veritutkimuksella saatu poissuljenta puhuu P:n isyyttä vastaan. Muutkaan seikat eivät osoita P:tä Johanna R:n isäksi. Jutussa ei näin ollen siitä huolimatta, että voidaan pitää selvitettynä P:n maanneen Anita R:n Johanna R:n siittämisaikana, voida isyyslain 3 §:n 2 momentissa edellytetyllä tavalla pitää todistettuna, että P on siittänyt Johanna R:n.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja raastuvanoikeuden päätös kumotaan. Jutussa ajettu kanne hylätään.</p>
        <div>
          <p>Ratkaisuun osallistuneet: oikeusneuvokset Salervo, Ådahl, Nikkarinen, Riihelä ja Roos</p>
        </div>
      </div>
    </div>
  </finlex:content>
</finlex:document>
