<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850148t</dcterms:identifier>
  <finlex:ecliIdentifier>ECLI:FI:KKO:1985:II148</finlex:ecliIdentifier>
  <dcterms:title>KKO:1985-II-148</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
    </p>
    <p>
      <strong>Palo- ja pelastustoimi</strong>
    </p>
    <p>
      <strong>Nuohooja</strong>
    </p>
  </dcterms:description>
  <finlex:registerNumber>VA85/93</finlex:registerNumber>
  <dcterms:date pvm="19850819">1985-08-19</dcterms:date>
  <finlex:fileCopyNumber>2541</finlex:fileCopyNumber>
  <dcterms:issued pvm="19851002">1985-10-02</dcterms:issued>
  <dcterms:abstract>
    <p>Piirinuohooja A oli vahingoittunut järjestäessään työhuoneessaan nuohousvälineitä ja niiden säilytystiloja. Tapaturman ei katsottu kohdanneen A:ta nuohoustyössä eikä siitä näin ollen ollut maksettava korvausta paloja pelastustoimesta annetun lain 35 §:n 2 momentin nojalla.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850148taloa0">ASIAN KÄSITTELY ALEMMISSA OIKEUKSISSA</a>
    <a href="19850148tmuukas0">VALITUSLUVAN MYÖNTÄMINEN, VAATIMUKSET JA VÄLITOIMI</a>
    <a href="19850148tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850148t.kko">
    <div>
      <h2 id="19850148taloa0">ASIAN KÄSITTELY ALEMMISSA OIKEUKSISSA</h2>
      <p>Nuohoojamestari A, joka ilmoituksensa mukaa toimi Nuohoustoimi A Ky:n vastuunalaisena yhtiömiehenä Vantaan kaupungin valitsemana piirinuohoojana, oli 12.12.1983 suorittanut työsuhteessaan nuohousvälineiden ja niiden säilytystilojen järjestelyä ja siirtäessään tällöin siivouskaappia vahingoittunut vasempaan pikkuvarpaaseensa.</p>
      <p>Tapaturmavirasto on päätöksellään 19.1.1984 evännyt korvauksen, koskei tapaturma ollut sattunut nuohoustyössä.</p>
      <p>Tapaturmalautakunta, jonka tutkittavaksi A oli saattanut asian, on päätöksessään 26.4.1984 katsonut, ettei A:ta kohdannut tapaturma ollut sattunut palo- ja pelastustoimesta annetun lain 35 §:n tarkoittamassa nuohoustyössä, ja sen vuoksi pysyttänyt tapaturmaviraston päätöksen.</p>
      <p>Vakuutusoikeus, jonka tutkittavaksi A oli saattanut asian, on päätöksellään 18.9.1984 pysyttänyt tapaturmalautakunnan päätöksen.</p>
    </div>
    <div>
      <h2 id="19850148tmuukas0">VALITUSLUVAN MYÖNTÄMINEN, VAATIMUKSET JA VÄLITOIMI</h2>
      <p>Valituslupa on myönnetty 8.5.1985. A on vaatinut vakuutusoikeuden ja tapaturmalautakunnan päätösten kumoamista ja korvausta tapaturmasta. Tapaturmavirasto on antanut siltä vaaditun vastauksen.</p>
    </div>
    <div>
      <h2 id="19850148tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>A on vahingoittunut järjestellessään työhuoneessaan nuohousvälineitä ja niiden säilytystiloja, joten tapaturma ei ole kohdannut A:ta nuohoustyössä.</p>
      </div>
      <div>
        <h3>Päätöslauselma</h3>
        <p>Vakuutusoikeuden päätöksen lopputulosta ei muuteta.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Takala: A on suorittanut Nuohoustoimi A Ky:n työtiloissa olleessa työhuoneessaan nuohoustyövälineiden ja niiden säilytystilojen järjestelyä. Häntä silloin kohdannut kysymyksessä oleva tapaturma ei ole sattunut nuohoustyössä eikä siitä johtuvissa tapaturmavakuutuslain 4 §:n 1 momentin 2 kohdassa tarkoitetuissa olosuhteissa. Sen vuoksi tapaturma ei ole palo- ja pelastustoimesta annetun lain 35 §:n mukaan korvattava valtion varoista. Tällä perusteella päädyn Korkeimman oikeuden päätöksestä ilmenevään lopputulokseen.</p>
        <div>
          <p>Ratkaisuun osallistuneet: oikeusneuvokset Leivonen, Nikkarinen, af Hällström ja Roos</p>
        </div>
      </div>
    </div>
  </finlex:content>
</finlex:document>
