<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850196t</dcterms:identifier>
  <finlex:ecliIdentifier>ECLI:FI:KKO:1985:II196</finlex:ecliIdentifier>
  <dcterms:title>KKO:1985-II-196</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Muutoksenhaku</strong>
    </p>
  </dcterms:description>
  <finlex:registerNumber>R85/201</finlex:registerNumber>
  <dcterms:date pvm="19850521">1985-05-21</dcterms:date>
  <finlex:fileCopyNumber>3521</finlex:fileCopyNumber>
  <dcterms:issued pvm="19851231">1985-12-31</dcterms:issued>
  <dcterms:abstract>
    <p>Alioikeus oli liikennerikosjutussa hylännyt asianomistajan rangaistus- ja oikeudenkäyntikuluvaatimuksen. HO:ssa hän vaati, esittämättä rangaistusvaatimusta, että syytetyn todettaisiin aiheuttaneen puheena olevan liikennevahingon, sekä korvausta oikeudenkäyntikuluistaan alioikeudessa. Muutoksenhakemus jätettiin tutkimatta.</p>
    <p>Ään.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850196taloa0">ASIAN KÄSITTELY ALEMMISSA OIKEUKSISSA</a>
    <a href="19850196tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850196tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850196t.kko">
    <div>
      <h2 id="19850196taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Helsingin raastuvanoikeuden päätös 30.5.1983</h3>
        <p>Raastuvanoikeus on virallisen syyttäjän syytteestä, johon Sirpa Orvokki Falenius asianomistajana oli yhtynyt ja vaatinut oikeudenkäyntikulujensa korvaamista 1.760 markalla, lausunut selvitetyksi, että Jukka Antero Koivuniemi oli 10.10.1982 Helsingissä kuljettaessaan henkilöautoa AML-782 Siltasaarenkadun ja Pitkänsillanrannan risteyksessä törmännyt ajorataa suojatietä pitkin ylittämässä olleeseen Faleniukseen, jolloin auto oli vaurioitunut ja Falenius loukkaantunut ja saanut vammoja, joita ei voitu pitää vähäisinä, mutta katsonut jääneen näyttämättä, että Koivuniemi olisi syyllistynyt liikenteen vaarantamiseen ja ruumiinvamman tuottamukseen, joista hänelle oli vaadittu rangaistusta, sekä hylännyt syytteen ja oikeudenkäyntikulujen korvausvaatimuksen.</p>
      </div>
      <div>
        <h3>Helsingin hovioikeuden päätös 8.1.1985</h3>
        <p>Hovioikeus, jossa Falenius valituksessaan vaati, että Koivuniemen todettaisiin varomattomalla ajollaan aiheuttaneen puheena olevan liikennevahingon ja että hänet sen vuoksi velvoitettaisiin korvaamaan Faleniuksen oikeudenkäynti- ja asian selvittelykulut raastuvanoikeuden osalta yhteensä 1.760 markalla, on katsonut selvitetyksi, että Koivuniemi oli raastuvanoikeuden päätöksessä mainitussa tilaisuudessa lähestyessään suojatietä jättänyt käyttämättä sellaista nopeutta, että hän havaitessaan suojatiellä olevan jalankulkijoita olisi voinut pysäyttää autonsa ja antaa näille esteettömän kulun, ja tällä menettelyllään aiheuttanut puheena olevan liikennevahingon. Tällä perusteella Koivuniemi on velvoitettu suorittamaan Faleniukselle korvaukseksi hänellä asiassa olleista oikeudenkäyntikuluista 1.200 markkaa.</p>
      </div>
    </div>
    <div>
      <h2 id="19850196tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Koivuniemi on pyytänyt valituslupaa sekä vaatinut hovioikeuden päätöksen kumoamista ja oikeudenkäyntikulujensa korvaamista. Valituslupa on myönnetty 29.3.1985. Falenius on antanut häneltä pyydetyn vastauksen vaatien valituksen hylkäämistä ja vastauskulujensa korvaamista.</p>
    </div>
    <div>
      <h2 id="19850196tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Falenius ei ole hovioikeudessa vaatinut Koivuniemen tuomitsemista rangaistukseen, vaan ainoastaan, että todettaisiin Koivuniemen varomattomalla ajollaan aiheuttaneen puheena olevan liikennevahingon ja tähän nojautuen, että raastuvanoikeuden päätös kumottaisiin ja Koivuniemi velvoitettaisiin korvaamaan hänen oikeudenkäynti- ja selvittelykulunsa raastuvanoikeuden osalta 1.760 markalla. Lisäksi hän on vaatinut oikeudenkäyntikulujensa korvaamista hovioikeuden osalta.</p>
        <p>Kannetta ei voida ajaa vain sen toteamiseksi, onko henkilö syyllistynyt rikokseen vai ei. Hovioikeuden ei näin ollen olisi pitänyt tutkia Faleniuksen muutoksenhakemusta.</p>
      </div>
      <div>
        <h3>Päätöslauselma</h3>
        <p>Korkein oikeus kumoaa ja poistaa hovioikeuden päätöksen ja velvoittaa Faleniuksen korvaamaan Koivuniemen jutusta aiheutuneet kulut 2.000.</p>
      </div>
      <div>
        <h3>Esittelijän mietintö ja eri mieltä olevien jäsenten lausunnot</h3>
        <p>Esittelijän mietintö: Korkein oikeus katsonee, että Falenius on liikennevahingon takia haastettu kuultavaksi asianomistajana raastuvanoikeudessa ja tästä on aiheutunut hänelle kuluja. Raastuvanoikeuden hylättyä näiden kulujen korvaamista koskevan vaatimuksen Faleniuksella on ollut perusteltu aihe valittaa vaatimuksen hylkäämistä, vaikka hän ei hovioikeudessa enää olekaan vaatinut Koivuniemen tuomitsemista rangaistukseen. Sen vuoksi ja kun Koivuniemen katsottaneen varomattomuudellaan aiheuttaneen kysymyksessä olevan liikennevahingon, Korkein oikeus päätynee siihen, ettei ole syytä muuttaa hovioikeuden päätöksen lopputulosta. Koivuniemi velvoitettaneen suorittamaan Faleniukselle korvaukseksi hänellä vastauksen antamisesta täällä olleista kuluista 1.000 markkaa.</p>
        <p>Oikeusneuvos Ketola: Hyväksyn mietinnön.</p>
        <p>Oikeusneuvos Heinonen: Olen samaa miltä kuin oikeusneuvos Ketola.</p>
      </div>
      <div>
        <p>Ratkaisuun osallistuneet: presidentti Olsson, oikeusneuvokset af Hällström ja Lindholm</p>
      </div>
    </div>
  </finlex:content>
</finlex:document>
