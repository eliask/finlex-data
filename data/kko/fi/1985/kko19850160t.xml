<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850160t</dcterms:identifier>
  <finlex:ecliIdentifier>ECLI:FI:KKO:1985:II160</finlex:ecliIdentifier>
  <dcterms:title>KKO:1985-II-160</dcterms:title>
  <dcterms:description>
    <p>
      <strong>Yksityistielaki</strong>
      <span>Tielautakunta</span>
      <span>Päätöksen julistaminen</span>
    </p>
    <p>
      <strong>Jutun palauttaminen</strong>
    </p>
  </dcterms:description>
  <finlex:registerNumber>M84/181</finlex:registerNumber>
  <dcterms:date pvm="19850821">1985-08-21</dcterms:date>
  <finlex:fileCopyNumber>2722</finlex:fileCopyNumber>
  <dcterms:issued pvm="19851015">1985-10-15</dcterms:issued>
  <dcterms:abstract>
    <p>Tielautakunta ei ollut julistanut päätöstään, vaan asianosainen oli saanut siitä tiedon vasta hänelle lähetetystä pöytäkirjanotteesta. Asia palautettiin lautakunnalle päätöksen julistamista varten.</p>
  </dcterms:abstract>
  <p>III-jaosto</p>
  <p>Yksityistieasetus 38 §</p>
  <dcterms:tableOfContents>
    <a href="19850160taloa0">ASIAN KÄSITTELY ALEMMISSA OIKEUKSISSA</a>
    <a href="19850160tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</a>
    <a href="19850160tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850160t.kko">
    <div>
      <h2 id="19850160taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Asian käsittely tielautakunnassa</h3>
        <p>A:n valitettua Tuomolan tien jatke-nimisen yksityistien tiekunnan vene- ja autopaikan myöntämistä osakkaille koskevasta 9.8.1980 annetusta päätöksestä on Lavian kunnan tielautakunta 4.3.1983 pitämässään kokouksessa muuttanut tiekunnan päätöstä ja myöntänyt Niemen tilan RN:o 1:126 osakkaille oikeuden vene- ja autopaikkaan. Tielautakunnan päätökseen liitetyn valitusosoituksen mukaan sai päätökseen tyytymätön hake siihen muutosta 30 päivän kuluessa tielautakunnan päätöksen julistamisesta lukien.</p>
        <p>B ja hänen myötäpuolensa ovat hakeneet muutosta tielautakunnan päätökseen.</p>
      </div>
      <div>
        <h3>Etelä-Suomen maaoikeuden maaoikeustuomarin päätös 20.6.1984</h3>
        <p>Asianosaisille annetun, lakiin perustuvan valitusosoituksen mukaan olisi valittajien pitänyt antaa valituskirjelmänsä Turun ja Porin läänin maanmittauskonttorille viimeistään maanantaina 5.4.1983. Valituskirjelmä oli saapunut maanmittauskonttorille postitse 18.4.1983 ja siis myöhään. Tämän vuoksi maaoikeustuomari ei jakolain 318 §:n nojalla ole saattanut asiaa maaoikeuden käsiteltäväksi.</p>
      </div>
    </div>
    <div>
      <h2 id="19850160tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</h2>
      <p>B ja hänen myötäpuolensa ovat, pyytäen valituslupaa, hakeneet muutosta maaoikeustuomarin päätökseen ja lausuneet, että he olivat saaneet tielautakunnan päätöksestä tiedon vasta 25.3.1953, jolloin edelliselle päivälle päivätty tielautakunnan pöytäkirjanote postitse saapui B:lle. Tällöin valitusosoituksen mukaisesta valitusajasta oli ollut jäljellä vain muutama päivä. B myötäpuolineen on vaatinut tielautakunnan 4.3.1983 tekemän päätöksen kumoamista.</p>
      <p>B:lle ja hänen myötäpuolilleen on 25.1.1985 myönnetty valituslupa. A on antanut häneltä pyydetyn vastauksen. B myötäpuolineen on 29.4.1985 toimittanut Korkeimpaan oikeuteen vastaukseksi A:n vastineeseen tarkoitetun kirjoituksen.</p>
    </div>
    <div>
      <h2 id="19850160tyloa0">KORKEIMMAN OIKEUDEN RATKAISU</h2>
      <p>B:n myötäpuolineen 29.4.1985 toimittama kirjoitus, jätetään huomiotta, koska vastausta ei heiltä ole pyydetty.</p>
      <div>
        <h3>Perustelut</h3>
        <p>Yksityisistä teistä 28.12.1962 annetun asetuksen 38 §:n mukaan on tielautakunnan päätös julistettava ja samalla ilmoitettava, miten siihen haetaan muutosta. Valittajien ja tielautakunnan selvitysten mukaan tielautakunnan päätöstä ei ole julistettu vaan valittajat ovat saaneet siitä tiedon vasta heille lähetetystä pöytäkirjanotteesta.</p>
      </div>
      <div>
        <h3>Päätöslauselma</h3>
        <p>Maaoikeustuomarin ja tielautakunnan päätökset kumotaan ja asia palautetaan päätöksen julistamista varten tielautakunnalle, jonka tulee ilmoituksetta ottaa asia käsiteltäväkseen.</p>
      </div>
      <div>
        <p>Ratkaisuun osallistuneet: oikeusneuvokset Miettinen, Jalanko, Saarni-Rytkölä, Nybergh ja Hiltunen</p>
      </div>
    </div>
  </finlex:content>
</finlex:document>
