<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850102t</dcterms:identifier>
  <finlex:ecliIdentifier>ECLI:FI:KKO:1985:II102</finlex:ecliIdentifier>
  <dcterms:title>KKO:1985-II-102</dcterms:title>
  <dcterms:description>
    <p>
      <strong>Lakiosa</strong>
    </p>
  </dcterms:description>
  <finlex:registerNumber>S84/552</finlex:registerNumber>
  <dcterms:date pvm="19841005">1984-10-05</dcterms:date>
  <finlex:fileCopyNumber>3168/84</finlex:fileCopyNumber>
  <dcterms:issued pvm="19850620">1985-06-20</dcterms:issued>
  <dcterms:abstract>
    <p>Kysymys lakiosan suuruuden laskemisesta lakiosan täydennystä koskevassa jutussa.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850102taloa0">MÅLETS HANDLÄGGNING I DE LÄGRE INSTANSERNA</a>
    <a href="19850102tmuukas0">SÖKANDENS YRKANDEN, BESVÄRSTILLSTÅND OCH HÖRANDE AV MOTPARTER</a>
    <a href="19850102tyloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19850102t.kko">
    <div>
      <h2 id="19850102taloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Käromål i Kimito häradsrätt</h3>
        <p>Marianne Elisabet Isberg har efter Torolf Villehard och Viola Elisabet Gustafsson delgiven stämning anfört, att hennes och Torolf Gustafssons far Bern Villehard Gustafsson, som avlidit 25.11.1980, hade 9.12.1977 med sin hustru Sylvia Elisabet Gustafssons samtycke sålt honom tillhöriga lägenheten Träskö RN:r 1:4 av Träskö enstaka hemman i Kimito, vars areal var cirka 145 hektar, jämte lantbrukslösöre och fiskebragder till Torolf och Viola Gustafsson för 200.000 mark jämte sytningsförmåner. Från köpet hade dock undantagits Rögrund benämnda holme, vilken som gåva samma dag givits åt Isberg. Därtill hade Isberg fått såsom gåva 100.000 mark. Den sålda lägenhetens och lösörets verkliga värde var emellertid minst 1.500.000 mark frånsett köpeskillingen, sytningsförmånerna och det undantagna området. Bern Gustafssons kvarlåtenskap uppgick enligt bouppteckningen till 70.761 mark 89 penni. Torolf och Viola Gustafsson hade erhållit nämnda förmån av gåvonatur under sådana omständigheter och på sådana villkor, att den till sitt syfte var att jämställa med testamente, och gåvan hade uppenbarligen givits i syfte att gynna mottagarna till skada för Isberg, som var laglottsberättigad arvinge. Isberg hade inte kunnat erhålla sin laglott oförminskad ur boets egendom. På grund härav har Isberg yrkat, att Torolf och Viola Gustafsson åläggs att solidariskt betala åt henne såsom utfyllnad av hennes laglott 222.380 mark 6 penni jämte 5 procents ränta från stämningsdagen och ersätta hennes rättegångskostnader.</p>
      </div>
      <div>
        <h3>Häradsrättens utslag 13.1.1983</h3>
        <p>Sedan Torolf och Viola Gustafsson motsagt käromålet, har häradsrätten i sitt utslag funnit utrett, att Torolf och Viola Gustafsson genom köpebrevet av 9.12.1977 rörande Träskö lägenhet RN:r 1:4 av Bern Gustafsson erhållit en sådan gåva, som bortgivits under sådana omständigheter och villkor, att den till syftet var att likställa med testamente och uppenbarligen givits i syfte att gynna mottagarna till skada för till laglott berättigade arvingen Isberg, eftersom Träskö lägenhets värde, med beaktande av stadgandet i 7 kap. 3 § 3 mom. ärvdabalken, vid den tidpunkt då gåvan mottogs enligt häradsrättens värdering utgjorde 1.500.000 mark, frånsett därförinnan köpeskillingen 200.000 mark, sytningsförmånerna, undantagen med mera prestationer och inskränkningar samt lösöret.</p>
        <p>Isberg hade 7.7.1978 av Bern och Sylvia Gustafsson erhållit en gåva om 100.000 mark, i brist på annan utredning till hälften var av vardera föräldern, vilken gåva i stöd av stadgandet i 6 kap. 1 § 1 mom. ärvdabalken var att anses som ett av vardera föräldern givet förskott på arv åt Isberg, som skulle avräknas på hennes arv, likväl så att hela förskottet 100.000 mark i stöd av stadgandet i 2 mom. av nyssnämnda lagrum skulle avräknas på arvet efter Bern Gustafsson.</p>
        <p>Isberg hade 9.12.1977 av Bern Gustafsson erhållit en gåva innefattande likaså förskott på arv efter honom i form av holmen Rögrund om 6.850 kvadratmeter, bebyggd med arrendetagares hus och utarrenderad av gåvogivaren med ett arrendekontrakt, som av arrendetagaren kunnat förlängas till 11.7.2007. Den gåvans värde hade utgjort 16.900 mark vid den tidpunkt då gåvan mottogs. Även detta förskott på arv skulle avräknas från Isbergs arv efter Bern Gustafsson.</p>
        <p>Det äganderättstestamente av 12.8.1980, som Sylvia Gustafsson lagligen bevakat och delgivit Torolf Gustafsson och Isberg, vek för Isbergs laglott. Sylvia Gustafsson var inte enligt 103 § 2 mom. äktenskapslagen skyldig att utge utjämning åt Bern Gustafssons arvingar, även om hon enligt bouppteckningen ägt större tillgångar än vad maken, sedan hans skulder först avdragits från hans tillgångar, efterlämnat. Isberg hade sålunda från boet kunnat utfå 70.761,89 mark. Härvid hade beaktats att Torolf Gustafssons laglottsdel från boet enligt bouppteckningen måste anses ingå i hans del av Träskö lägenhet. Det laglott Isberg kunnat få från boet, men avstått från att yrka av modern Sylvia Gustafsson, skulle avdras från det Isberg borde erhålla i laglott enligt den beräknade laglottens storlek.</p>
        <p>Bern Gustafsson hade 25.1.1938 ensam beviljats lagfart på Träskö lägenhet RN:r 1:2 dels på grund av arv 12.12.1933 och dels på grund av köp 20.12.1937. Hans första hustru Maj-Lis Linnea Gustafsson, med vilken han ingått äktenskap 14.3.1936, hade giftorätt i lägenheten. Vid hennes frånfälle 11.8.1936 ärvdes hon av dottern Maj-Lis Solveig Gustafsson. Vid dotterns död 6.1.1949 ärvdes hon av Bern Gustafsson. Sylvia Gustafsson, med vilken Bern Gustafsson ingått äktenskap 25.3.1945, hade även giftorätt i lägenheten. Hon hade samtyckt till ifrågavarande köp och gåvor.</p>
        <p>Eftersom Bern Gustafsson ensam haft lagfart på Träskö lägenhet och gåvan givits åt svarandena under makarna Bern och Sylvia Gustafssons livstid, stod laglott från värdet av Träskö lägenhet i stöd av stadgandena om utfyllnad av laglott att erhålla blott efter honom och genom denna rättegång. Likväl skulle vid beräknandet av Isbergs laglott på grund av stadgandena i äktenskapslagen och ärvdabalken, särskilt stadgandet i 7 kap. 3 § 1 mom. ärvdabalken, utföras en fiktiv avvittring mellan makarna Bern och Sylvia Gustafsson, vilken sålunda i detta mål minskade den beräknade laglottens storlek för Isberg, men ej överförde någon verklig egendom till efterlevande makan Sylvia Gustafsson.</p>
        <p>Därför har häradsrätten uträknat Isbergs beräknade laglott på följande sätt:</p>
        <p>Bern Gustafsson egendom enligt bouppteckningen, men beaktad efter nuvärden: Bern Gustafsson egen egendom .......... 2.280,1/2 andelen av gemensamma egendomen ... 71.191,23 ---------73.471,23</p>
        <p>Avdrag innefattande hans skulder....... 2.709,34 Bern Gustafssons nettoegendom enligt bouppteckningen ....................... 70.761,89 70.761,89</p>
        <p>Härtill lades och återfördes fiktivt: Av Bern Gustafsson i penningar 7.7.1978 åt Isberg givet förskott på arv ....... 50.000,Av Bern Gustafsson 9.12.1977 åt Isberg givet förskott på arv i form av holmen Rögrund .............................. 16.900,Av Bern Gustafsson 9.12.1977 åt Torolf och Viola Gustafsson givna ovanrelaterade gåvan innefattande Träskö .......1.500.000,- 1.566.900,- ------------------------ Bern Gustafssons sammanlagda egendom............ 1.637.661,89 ============</p>
        <p>Sylvia Gustafssons egedom enligt bouppteckningen, men beaktad efter nuvärden: Sylvia Gustafssons egen egendom ....... 42.807,1/2 andelen av gemensamma egendomen ... 71.191,23 Av Sylvia Gustafsson i penningar 7.7.1978 åt Isberg givet förskott på arv ....... 50.000,- 163.998,23 --------------------- Sylvia Gustafssons sammanlagda egendom ........... 163.998,23 ========== Bern och Sylvia Gustafsson sammanlagda egendom .. 1.801.660,12 =============</p>
        <p>Härefter utfördes i enlighet med stadgandena om avvittring i äktenskapslagen och i ärvdabalken en fiktiv avvittring mellan makarna:</p>
        <p>Bern Gustafsson:</p>
        <p>Hade egendom ... 1.637.661,89 Erlade utjämning åt makan ...... 736.831,83 ------------- 900.830,06</p>
        <p>Sylvia Gustafsson:</p>
        <p>Hade egendom.... 163.998,23 Erhöll utjämning åt maken....... 736.831,83 ------------- 900.830,06</p>
        <p>varvid sålunda Bern Gustafssons 1.637.661,89 mark stora egendom minskats med vid den fiktiva avvittringen Sylvia Gustafsson tillkommande utjämningsbeloppet 736.831,83 mark, varefter Bern Gustafssons egendom bestod av 900.830,06 mark.</p>
        <p>Isbergs arvslott av den summan var 1/2 .......... 450.415,03 och hennes laglott av samma summa utgjorde 1/4 .. 225.207,52 ==========</p>
        <p>Från hennes sålunda beräknade laglott efter Bern Gustafsson gjordes följande avdrag:</p>
        <p>De av Bern och Sylvia Gustafsson 7.7.1978 åt Isberg givna förskotten på arv a' 50.000 mk ............... 100.000,Den av Bern Gustafsson 9.12.1977 åt Isberg såsom förskott på arv givna holmen Rögrunds värde ............. 16.900,Den del av sin laglott Isberg hade kunnat erhålla ur faderns dödsbo enligt bouppteckningen, men som hon ej yrkat på att erhålla av modern Sylvia Gustafsson ................. 70.761,89 ----------- Avdragen sammanlagt ............... 187.661,89.</p>
        <p>Skillnaden mellan Isbergs beräknade laglott 225.207,52 mark och det hon redan erhållit 187.661,89 mark, som avdrogs, var 37.545,63 mark.</p>
        <p>Därför har häradsrätten, med förkastandet av yrkandena i övrigt såsom ogrundade, prövat rättvist att i stöd av 7 kap. 8 § 1 mom. ärvdabalken ålägga Torolf Villehard och Viola Elisabet Gustafsson solidariskt att som utfyllnad av laglott efter Bern Villehard Gustafsson åt Marianne Elisabet Isberg erlägga 37.545,63 mark jämte fem procents ränta från stämningsdagen 25.11.1981 och att ersätta Isberg för hennes rättegångskostnader med skäliga prövade 15.000 mark.</p>
      </div>
      <div>
        <h3>Åbo hovrätts dom 6.4.1984</h3>
        <p>Sedan Isberg dragit målet under hovrättens prövning och upprepat de yrkanden hon anfört i häradsrätten har hovrätten låtit saken bero vid häradsrättens utslag och ålagt Isberg att ersätta Torolf Villehard och Viola Elisabet Gustafssons gemensamma rättegångskostnader i hovrätten med 700 mark.</p>
      </div>
    </div>
    <div>
      <h2 id="19850102tmuukas0">SÖKANDENS YRKANDEN, BESVÄRSTILLSTÅND OCH HÖRANDE AV MOTPARTER</h2>
      <p>Isberg har ansökt om besvärstillstånd och i sin ändringsansökan upprepat sina i häradsrätten och hovrätten anförda yrkanden.</p>
      <p>Högsta domstolen har 11.7.1984 meddelat Isberg besvärstillstånd. Torolf och Viola Gustafsson har avgivit inbegärt bemötande.</p>
    </div>
    <div>
      <h2 id="19850102tyloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>Isbergs yrkande på utfyllnad av laglott grundar sig på följande uträkning:</p>
        <p>Bern Gustafssons egendom ........... 70.761,89 Åt Isberg givet förskott på arv .... 116.900,Åt Torolf och Viola Gustafsson givna gåvans värde ....................... 1.500.000,- ------------1.687.661,89</p>
        <p>Isbergs arvslott härav är .......... 843.830,95 och hennes laglott ................. 421.915,47 Från laglotten avdras sagda förskott på arv ............................. 116.900,och det belopp, som hon hade kunnat erhålla ur boet, men som hon inte yrkat på .......................... 70.761,89 187.661,89 ---------- ----------- Beloppet för utfyllnad av laglott .............. 234.253,58</p>
        <p>Isberg har yrkat såsom utfyllnad av laglott 222.380,06 mark. Isberg har inte yrkat, att det utjämningsbelopp, som erhålls vid den fiktiva avvittringen mellan Bern och Sylvia Gustafsson, skulle läggas till Bern Gustafssons kvarlåtenskap.</p>
        <p>Emedan lägenheten Träskö redan av arvlåtaren Bern Gustafsson med samtycke av hans hustru Sylvia Gustafsson har överlåtits, har den inte kunnat utgöra föremål för den fiktiva avvittringen, som de lägre domstolarna har utfört mellan honom och Sylvia Gustafsson. Värdet av den gåva Torolf och Viola Gustafsson erhållit uppskattas till 1.000.000 mark vid tidpunkten för överlåtelsen. Isbergs laglott bestämmes enligt hennes ovanframställda beräkning med beaktande dock av att gåvans värde är sagda 1.000.000 mark. Den utfyllnad av laglott som skall erläggas till henne utgör sålunda 109.253,58 mark.</p>
      </div>
      <div>
        <h3>Domslut</h3>
        <p>Häradsrättens utslag och hovrättens dom ändras så, att Torolf Villehard och Viola Elisabet Gustafsson åläggs att solidariskt erlägga till Marianne Elisabet Isberg såsom utfyllnad av laglott efter Bern Villehard Gustafsson 109.253 mark 58 penni jämte i häradsrättens utslag nämnd ränta. Isberg befrias från att ersätta Torolf Villehard och Viola Elisabet Gustafsson deras kostnader för avgivande av bemötande i hovrätten 700 mark.</p>
      </div>
      <div>
        <h3>Den skiljaktige ledamotens yttrande</h3>
        <p>Justitierådet Hiltunen: Jag är ense med Högsta Domstolens majoritet i övrigt utom att jag i likhet med de lägre domstolarna uppskattar värdet av den gåva Torolf Villehard och Viola Elisabet Gustafsson erhållit till 1.500.000 mark vid tidpunkten för överlåtelsen. Med hänsyn härtill skulle Isbergs laglott efter Bern Villehard Gustafsson egentligen vara 234.253 mark 58 penni. Därför prövar jag rättvist att ålägga Torolf Villehard och Viola Elisabet Gustafsson solidariskt att till Isberg erlägga såsom utfyllnad av laglott efter Bern Villehard Gustafsson av henne fordrade 222.380 mark 6 penni jämte i häradsrättens utslag nämnd ränta.</p>
      </div>
      <div>
        <p>I avgörandet deltog justitieråden Jalanko, Heinonen, Nybergh och Ketola</p>
      </div>
    </div>
  </finlex:content>
</finlex:document>
