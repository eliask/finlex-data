<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850122t</dcterms:identifier>
  <finlex:ecliIdentifier>ECLI:FI:KKO:1985:II122</finlex:ecliIdentifier>
  <dcterms:title>KKO:1985-II-122</dcterms:title>
  <dcterms:description>
    <p>
      <strong>Oikeudenkäyntimenettely</strong>
      <span>Syytetyn kuolema</span>
    </p>
  </dcterms:description>
  <finlex:registerNumber>R84/543</finlex:registerNumber>
  <dcterms:date pvm="19841120">1984-11-20</dcterms:date>
  <finlex:fileCopyNumber>3686/84</finlex:fileCopyNumber>
  <dcterms:issued pvm="19850821">1985-08-21</dcterms:issued>
  <dcterms:abstract>
    <p>Syytetty oli kuollut ennen kuin HO oli antanut päätöksensä, jolla hänet tuomittiin rangaistukseen. Kun rangaistusta ei voitu panna täytäntöön eikä rangaistustuomion kumoamiseen ollut esitetty muuta syytä kuin syytetyn kuolema, rangaistukseen tuomitsemista koskevan lausuman poistamiseen ei ollut oikeudellista tarvetta.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850122taloa0">ASIAN KÄSITTELY ALEMMISSA OIKEUKSISSA</a>
    <a href="19850122tmuukas0">VAATIMUKSET JA VALITUSLUVAN MYÖNTÄMINEN</a>
    <a href="19850122tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850122t.kko">
    <div>
      <h2 id="19850122taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Pielaveden kihlakunnanoikeuden päätös 10.12.1980</h3>
        <p>Kihlakunnanoikeus, jossa virallinen syyttäjä oli vaatinut Matti S:n tuomitsemista rangaistukseen yksin teoin tehdyistä veneliikenteestä annettujen määräysten rikkomisesta, törkeästä varomattomuudesta vesiliikenteessä ja kahdesta kuolemantuottamuksesta ja jossa eräät asianomistajat olivat kohdaltaan yhtyneet syytteeseen, on, hyläten syytteen enemmälti, tuominnut S:n veneliikennelain 1 §:n 1 momentin ja 4 §:n 1 momentin nojalla 14.6.1980 Keiteleellä tapahtuneesta varomattomuudesta vesiliikenteessä 50:een 22 markan määräiseen päiväsakkoon sekä velvoittanut hänet suorittamaan eräitä korvauksia.</p>
      </div>
      <div>
        <h3>Itä-Suomen hovioikeuden päätös 22.5.1984</h3>
        <p>Hovioikeus, jonka tutkittavaksi virallinen syyttäjä, kaksi asianomistajaa sekä S olivat valittamalla saattaneet jutun, on, muuttaen kihlakunnanoikeuden päätöstä, tuominnut S:n veneliikenneasetuksen 3 §:n 1 momentin c kohdan, veneliikennelain 1 §:n 1 momentin, 4 §:n 1 momentin ja 6 §:n sekä rikoslain 21 luvun 9 §:n ja 7 luvun 1 §:n nojalla yksin teoin tehdyistä varomattomuudesta vesiliikenteessä, kahdesta kuolemantuottamuksesta ja veneliikennelain nojalla annettujen määräysten rikkomisesta 70:een 22 markan määräiseen päiväsakkoon eli maksamaan sakkoa 1.540 markkaa. Lisäksi hovioikeus on eräiltä kohdin muuttanut kihlakunnanoikeuden päätöstä korvauksia koskevalta osalta.</p>
      </div>
    </div>
    <div>
      <h2 id="19850122tmuukas0">VAATIMUKSET JA VALITUSLUVAN MYÖNTÄMINEN</h2>
      <p>Virallinen syyttäjä on pyytänyt valituslupaa ja hakenut muutosta hovioikeuden päätökseen, koska S oli kuollut 19.12.1982 eli ennen hovioikeuden päätöksen antamista. Valituslupa on myönnetty 25.9.1984.</p>
    </div>
    <div>
      <h2 id="19850122tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>S:ää, joka on kuollut ennen hovioikeuden päätöksen antamista, ei olisi voitu tuomita sanotulla päätöksellä rangaistukseen. Kun hänelle tuomittua rangaistusta ei voida panna täytäntöön ja kun rangaistustuomion kumoamiseen ei ole esitetty muuta syytä kuin S:n kuolema, hovioikeuden S:n rangaistukseen tuomitsemista koskevan lausuman poistamiseen ei ole oikeudellista tarvetta.</p>
      </div>
      <div>
        <h3>Päätöslauselma</h3>
        <p>Hovioikeuden päätöstä ei muuteta.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Jalanko: Koska S on kuollut 19.12.1982 ja siis ennen hovioikeuden päätöksen antamista, poistan hovioikeuden päätöksen siltä osin kuin S on tuomittu edellä kerrottuun sakkorangaistukseen.</p>
        <div>
          <p>Ratkaisuun osallistuneet: oikeusneuvokset Leivonen, Portin, Nybergh ja Ketola</p>
        </div>
      </div>
    </div>
  </finlex:content>
</finlex:document>
