<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850110t</dcterms:identifier>
  <finlex:ecliIdentifier>ECLI:FI:KKO:1985:II110</finlex:ecliIdentifier>
  <dcterms:title>KKO:1985-II-110</dcterms:title>
  <dcterms:description>
    <p>
      <strong>Tieliikenne</strong>
      <span>Liikennesääntöjen tulkintaa</span>
    </p>
  </dcterms:description>
  <finlex:registerNumber>R84/810</finlex:registerNumber>
  <dcterms:date pvm="19850225">1985-02-25</dcterms:date>
  <finlex:fileCopyNumber>1747</finlex:fileCopyNumber>
  <dcterms:issued pvm="19850625">1985-06-25</dcterms:issued>
  <dcterms:abstract>
    <p>A:ta syytettiin siitä, että hän oli kuljettaessaan autoa maantiellä taajaman ulkopuolella sellaisella tieosuudella, jossa ei ollut ollut näkyvissä sulkuviivaa, ryhtynyt risteyksessä vastaan tulevan liikenteen puolta käyttäen ohittamaan edellään kulkenutta ajoneuvoa. Syyte hylättiin, kun risteystä ei ollut A:n ajosuunnalle merkitty liikennemerkein.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850110taloa0">ASIAN KÄSITTELY ALEMMISSA OIKEUKSISSA</a>
    <a href="19850110tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</a>
    <a href="19850110tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850110t.kko">
    <div>
      <h2 id="19850110taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Syytteet Ylitornion kihlakunnanoikeudessa</h3>
        <p>Virallinen syyttäjä on kertonut, että Kyösti Markus Syväjärvi oli 8.1.1983 Ylitorniolla kuljettaessaan Pellon ja Tornion välisellä maantiellä Syväjärvi-yhtymä M. Syväjärvi &amp; kumppanit -nimisen avoimen yhtiön omistamaa henkilöautoa menetellyt siten varomattomasti, että hän kääntyessään kulkusuunnassaan vasemmalle ei ollut varmistanut siitä, ettei kääntyminen aiheuttanut vaaraa tai tarpeetonta estettä muille samaan suuntaan kulkeville. Tästä oli ollut seurauksena, että Jukka Tapio Kauvosaari, joka oli ollut ohittamassa Syväjärven kuljettamaa autoa omistamallaan henkilöautolla, oli onnettomuutta välttääkseen joutunut väistämään ohitettavaa autoa kulkusuunnassaan vasemmalle siten, että Kauvosaaren auto oli suistunut maantien vasempaan sivuun ja vasemmalla takalokasuojalla törmännyt paikalla olleeseen pylvääseen, jollin ajoneuvo oli vaurioitunut. Tämän vuoksi syyttäjä on vaatinut Syväjärvelle rangaistusta liikenteen vaarantamisesta.</p>
        <p>Syväjärvi on syytteessään kertonut, että Kauvosaari oli saapuessaan risteykseen, joka ilmeni risteävien ajoratojen viereen asetetuista, väistämisvelvollisuutta osoittaneista liikennemerkeistä ja jossa ohittaminen oli mahdollista vain vasemmalta, ryhtynyt ohittamaan risteyksessä vasemmalle kääntymässä ollutta, Syväjärven kuljettamaa autoa. Tällöin Syväjärvi oli joutunut pysäyttämään autonsa yhteenajon välttämiseksi. Kun Kauvosaari menettelemällä näin tieliikennelain 17 ja 18 §:n säännösten vastaisesti oli aiheuttanut vaaraa liikenneturvallisuudelle, Syväjärvi on vaatinut, että Kauvosaari tuomittaisiin rangaistukseen liikenteen vaarantamisesta.</p>
        <p>Kihlakunnanoikeus on kuullut Kauvosaarta asianomistajana sekä Syväjärveä ja Kauvosaarta heihin kohdistetuista rangaistusvaatimuksista ynnä Kauvosaareen kohdistetun rangaistusvaatimuksen johdosta myös virallista syyttäjää, joka ei ole kuitenkaan tuohon vaatimukseen yhtynyt, sekä varannut sanotulle avoimelle yhtiölle tilaisuuden tulla jutussa asianomistajana kuulluksi sen kuitenkaan käyttämättä hyväkseen tuota etua.</p>
      </div>
      <div>
        <h3>Kihlakunnanoikeuden päätös 15.6.1983</h3>
        <p>Kihlakunnanoikeus on lausunut selvitetyksi, että Syväjärvi oli 8.1.1983 Ylitorniolla sanotulla maantiellä kuljettanut avoimen yhtiön omistamaa henkilöautoa kulkusuunnassaan ajoradan oikeassa reunassa ajonopeuden ollessa erittäin hiljainen. Hän oli ryhtynyt siirtämään kuljettamaansa ajoneuvoa sivusuunnassa kohti ajoradan keskiviivaa tarkoituksenaan kääntyä risteyksessä kulkusuunnassaan vasemmalle johtavalle Aittamaantielle. Tuota risteystä oli siihen nähden, että se oli taajaman ulkopuolella, ettei sitä ollut merkitty tien risteystä soittavalla liikennemerkillä ja ettei tiellä tapahtumapaikalla ollut ollut ajorataan merkittyjä sulkuviivoja, pidettävä risteyksenä, jota tieliikennelain 18 §:n 2 momentin 6 kohdan mukainen ohituskielto ei koskenut. Syväjärvi oli menetellyt siten varomattomasti, ettei hän ollut kääntyessään kulkusuunnassaan vasemmalle varmistunut siitä, ettei kääntyminen aiheuttanut vaaraa tai tarpeetonta estettä muille samaan suuntaan kulkeville, ja lisäksi laiminlyönyt antaa suuntamerkin hyvissä ajoin ennen ryhtymistään kääntymään kulkusuunnassaan vasemmalle. Syväjärven menettelystä oli ollut seurauksena, että Kauvosaari, joka oli tällöin ollut ohittamassa Syväjärven kuljettamaa autoa omistamallaan henkilöautolla, oli onnettomuuden välttääkseen joutunut väistämään autollaan kulkusuunnassaan vasemmalle. Tällöin Kauvosaaren kuljettama auto oli suistunut valtatien vasempaan sivuun sekä törmännyt vasemmalla takalokasuojalla paikalla olleeseen pylvääseen ja vaurioitunut. Kihlakunnanoikeus on sen sijaan katsonut jääneen näyttämättä, että Syväjärvi olisi edellä mainitussa tilanteessa selvästi valmistautunut kääntymään kulkusuunnassaan vasemmalla. Tämän vuoksi kihlakunnanoikeus, hyläten Syväjärven Kauvosaarta kohtaan esittämän rangaistusvaatimuksen toteennäyttämättömänä, on tieliikennelain 12 §:n 1 momentin, 18 §:n 3 momentin, 35 §:n ja 98 §:n nojalla tuominnut Syväjärven liikenteen vaarantamisesta viiteentoista 33 markan päiväsakkoon eli maksamaan sakkoa 495 markkaa sekä velvoittanut hänet korvaamaan valtiolle sen varoista syyttäjän kuulustuttamalle todistajalle suoritetut todistelukustannukset yhteensä 83 markkaa.</p>
      </div>
      <div>
        <h3>Rovaniemen hovioikeuden päätös 27.9.1984</h3>
        <p>Hovioikeus, jonka tutkittavaksi Syväjärvi oli saattanut jutun huomauttaa, että puheena oleva risteys oli ilmennyt myös risteävien teiden viereen asetetuista tienviitoista, on lausunut jutussa käyneen ilmi, että ajoradan pintaan välittömästi ennen puheena olevaa risteystä oli merkitty Syväjärven ja Kauvosaaren ajosuunnalle tarkoitettu keltainen sulkuviiva. Tapahtuma-aikaan sulkuviiva oli kuitenkin ollut lumen ja jään peittämä eikä se siitä syystä ollut ollut näkyvissä. Näyttämättä oli jäänyt, että Kauvosaari olisi tiennyt sulkuviivan olemassaolosta. Tieliikennelain 18 §:n 2 momentin mukaan ohitus, johon käytettiin vastaan tulevan liikenteen puolta, oli kielletty risteyksessä ja välittömästi ennen sitä. Saman pykälän 3 momentin mukaan ohituskielto ei kuitenkaan koskenut taajaman ulkopuolella muuta kuin liikennemerkistä ilmenevää risteystä. Hovioikeus on katsonut, että ohituskielto koski taajaman ulkopuolella vain sellaisia risteyksiä, jotka oli merkitty varoitus- tai ennakko-opastusmerkein. Jutussa oli selvitetty, ettei tapahtumaristeystä ollut merkitty kerrotuin tavoin. Sen vuoksi hovioikeus on katsonut, ettei Kauvosaari menetellessään kihlakunnanoikeuden päätöksessä selostetuin tavoin ollut rikkonut tieliikennelain 18 §:n 2 momentin 6 kohdan mukaista ohituskieltoa. Edellä olevan perusteella hovioikeus on jättänyt asian kihlakunnanoikeuden päätöksen lopputuloksen varaan.</p>
      </div>
    </div>
    <div>
      <h2 id="19850110tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</h2>
      <p>Syväjärvi on pyytänyt valituslupaa sekä valituksessaan vaatinut häntä vastaan ajetun syytteen hylkäämistä ja Kauvosaaren tuomitsemisesta rangaistukseen liikenteen vaarantamisesta. Valituslupa on myönnetty 10.12.1984. Virallinen syyttäjä ja Kauvosaari ovat antaneet heiltä pyydetyt vastaukset.</p>
    </div>
    <div>
      <h2 id="19850110tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Korkein oikeus toteaa, ettei Kauvosaarta ole syytetty siitä, että hän olisi laiminlyönyt noudattaa tiemerkinnällä ilmoitettua ajo-ohjetta. Syväjärvikin on kihlakunnanoikeudessa ilmoittanut, ettei ajoradan pinnalla ollut ollut tapahtuman sattuessa näkyvissä sulkuviivaa. Kauvosaareen kohdistetun syytteen osalta on jutussa kysymys vain siitä, onko puheena oleva taajaman ulkopuolella sijainnut risteys ilmennyt tieliikennelain 18 §:n 3 momentissa tarkoitetuin tavoin liikennemerkistä ja onko Kauvosaari siten, ryhtyessään vastaan tulevan liikenteen puolta käyttäen ohittamaan Syväjärven kuljettamaa autoa risteyksessä, rikkonut tuon pykälän 2 momentin 6 kohdassa säädettyä ohituskieltoa.</p>
        <p>Kysymyksessä olevassa risteyksessä Pellon - Tornion maantieltä Aittamaalle ja Kuivakankaalle erkanevien teiden vieressä ovat olleet Syväjärven ilmoittamat varoitusmerkit ja tienviitat. Tieliikennelain 50 §:n nojalla annetun tieliikenneasetuksen liikennemerkkien sijoittamista koskevista säännöksistä, asetuksessa kuvatuista liikennemerkeistä ja siinä kullekin liikennemerkille määritellystä merkityksestä ilmenee kuitenkin, ettei mainituilla, risteävien teiden vireen asetetuilla varoitusmerkeillä ja tienviitoilla ole ollut Pellon - Tornion maantietä sanottuun risteykseen saavuttaessa risteystä osoittanutta merkitystä.</p>
        <p>Näillä perusteilla Korkein oikeus katsoo, ettei kysymyksessä oleva risteys ole Kauvosaaren ajosuunnasta siihen saavuttaessa ilmennyt liikennemerkistä ja ettei Kauvosaari näin ollen ole siinä ohittamaan ryhtyessään syyllistynyt hänen viakseen väitettyyn ohituskiellon rikkomiseen.</p>
        <p>Syväjärvelle tuomitun rangaistuksen osalta Korkein oikeus hyväksyy hovioikeuden perustelut.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Leivonen, Salervo, Takala, Hämäläinen ja af Hällström</p>
        </div>
      </div>
    </div>
  </finlex:content>
</finlex:document>
