<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850103t</dcterms:identifier>
  <finlex:ecliIdentifier>ECLI:FI:KKO:1985:II103</finlex:ecliIdentifier>
  <dcterms:title>KKO:1985-II-103</dcterms:title>
  <dcterms:description>
    <p>
      <strong>Testamentti</strong>
      <span>Testamentin moite</span>
    </p>
  </dcterms:description>
  <finlex:registerNumber>S84/1244 ja S 85/6</finlex:registerNumber>
  <dcterms:date pvm="19850502">1985-05-02</dcterms:date>
  <finlex:fileCopyNumber>1710, 171911</finlex:fileCopyNumber>
  <dcterms:issued pvm="19850624">1985-06-24</dcterms:issued>
  <dcterms:abstract>
    <p>Kun testamentin todistajat eivät ole olleet yhtäaikaa läsnä testamentintekijän tunnustaessa testamentissa olevan allekirjoituksensa, testamentti julistettiin pätemättömäksi.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850103taloa0">ASIAN KÄSITTELY ALEMMISSA OIKEUKSISSA</a>
    <a href="19850103tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850103tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850103t.kko">
    <div>
      <h2 id="19850103taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Kymin kihlakunnanoikeudessa</h3>
        <p>Toivo Saarainen on kysymyksessä olevilta kohdin kertonut, että Jaakko Tapani Taskinen oli 18.3.1982 kihlakunnanoikeudessa valvonut Toivo Saaraisen veljen 18.11.1981 kuolleen eläkeläisen Paavo Saaraisen jälkeenjättämän kirjallisen testamentin, joka oli annettu Toivo Saaraiselle tiedoksi 4.5.1982. Kun tätä testamentiksi väitettyä asiakirjaa ei kuitenkaan ollut tehty kahden todistajan ollessa yhtäaikaa läsnä, eikä se siten täyttänyt testamentille asetettuja muotovaatimuksia, Toivo Saarainen on vaatinut, että asiakirja julistettaisiin testamenttina mitättömäksi.</p>
      </div>
      <div>
        <h3>Kihlakunnanoikeuden päätös 9.11.1982</h3>
        <p>Kihlakunnanoikeus on lausunut selvitetyksi, että Tapani Taskinen oli 18.3.1982 valvonut enonsa, 18.11.1981 kuolleen Paavo Saaraisen allekirjoittaman, kesäkuun 20 päivällä 1974 päiväämän testamentin, jossa testamentissaan Paavo Saarainen oli ilmoittanut viimeiseksi tahdokseen, että kaikki hänen omaisuutensa, olkoonpa kiinteätä tai irtainta, oli hänen kuoltuaan perivä Tapani Taskinen. Kanteessa tarkoitetun testamentin todistajat olivat sen nimikirjoituksillaan syyskuun lopussa vuonna 1979 todistaneet ja he olivat tällöin tienneet, että kyseessä oli Paavo Saaraisen testamentti. Todistajat eivät kuitenkaan ollee olleet yhtä aikaa läsnä Paavo Saaraisen tunnustaessa testamentissa olevan allekirjoituksensa. Tässä suhteessa kanteessa mainittu testamentti ei täyttänyt testamentin todistamiselle perintökaaren 10 luvun 1 §:ssä säädettyä muotomääräystä todistajien yhtäaikaisen läsnäolon osalta. Paavo Saaraisen tahdonmuodostuksen suunta omaisuutensa siirtymisen osalta oli usean vuoden ajan ennen testamentin todistamista ollut johdonmukaisesti samansisältöinen: hän on tahtonut omaisuutensa siirtyvän kokonaisuudessaan Tapani Taskiselle. Sen vuoksi ja koska kanteessa mainitun asiakirjan julistaminen mitättömäksi testamenttina pelkästään siinä ilmenneen muodollisen virheen perusteella johtaisi paitsi kohtuuttomaan lopputulokseen myös Paavo Saaraisen luotettavasti näytetyn viimeisen tahdon toteutumatta jäämiseen, kihlakunnanoikeus on hylännyt kanteen ja velvoittanut Toivo Saaraisen korvaamaan Taskisen oikeudenkäyntikulut 15.361 markalla 50 pennillä.</p>
      </div>
      <div>
        <h3>Kouvolan hovioikeuden tuomio 24.10.1984</h3>
        <p>Hovioikeus, jonka tutkittavaksi Toivo Saarainen oli saattanut jutun, on tuomiossaan lausunut, että kysymyksessä olevassa testamentissa oli kihlakunnanoikeuden päätöksessä todettu selvä muotovirhe eikä jutussa ollut näytetty perustetta, jolla Toivo Saaraiselta voitaisiin evätä oikeus vedota sanottuun virheeseen. Sen vuoksi hovioikeus on kumonnut kihlakunnanoikeuden päätöksen ja perintökaaren 13 luvun 1 §:n 2 kohdan nojalla julistanut Paavo Saaraisen tekemän, 20.6.1974 päivätyn testamentin pätemättömäksi siltä osin kuin se estää Toivo Saaraista saamasta perintöosuutta Paavo Saaraisen jäämistöstä sekä vapauttamaan Toivo Saaraisen velvollisuudesta korvata Taskisen oikeudenkäyntikuluja kihlakunnanoikeudessa.</p>
        <p>Oikeudenkäymiskaaren 21 luvun 4 §:n nojalla asianosaiset saivat pitää heillä jutussa olleet kulunsa vahinkonaan.</p>
      </div>
    </div>
    <div>
      <h2 id="19850103tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Jaakko Tapani Taskinen on pyytänyt valituslupaa sekä vaatinut hovioikeuden tuomion kumoamista siltä osin kuin testamentti on julistettu pätemättömäksi Toivo Saaraisen osalta.</p>
      <p>Taskiselle on myönnetty valituslupa 7.2.1985. Toivo Saarainen ei ole antanut pyydettyä vastausta.</p>
    </div>
    <div>
      <h2 id="19850103tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Korkein oikeus toteaa, että Paavo Saaraisen tunnustaessa testamentissa olevan allekirjoituksensa todistaja Reijo Aholalle läsnä ei ole ollut muita henkilöitä ja että Kyösti Kullervo Tulkin sen jälkeen eri tilaisuudessa todistaessa testamentin paikalla ei ole Tulkin ja Saaraisen lisäksi myöskään ollut muita.</p>
        <p>Lainvalmisteluasiakirjoista ilmenee, että säännös testamentin todistajien samanaikaisesta läsnäolosta on tarkoitettu ehdottomaksi muotomääräykseksi, jolla erityisesti on pyritty painottamalla testamentin teon vakavuutta ja tärkeyttä estämään testamentin tekijää määräämästä harkitsemattomasti jäämistöstään. Paavo Saarainen ei siis ole tehnyt testamenttia perintökaaren 10 luvun 1 §:ssä säädetyssä muodossa.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Miettinen, Ådahl, Nybergh, Hiltunen ja Aro</p>
        </div>
      </div>
    </div>
  </finlex:content>
</finlex:document>
