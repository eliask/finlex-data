<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850032t</dcterms:identifier>
  <finlex:ecliIdentifier>ECLI:FI:KKO:1985:II32</finlex:ecliIdentifier>
  <dcterms:title>KKO:1985-II-32</dcterms:title>
  <dcterms:description>
    <p>
      <strong>Liikennevakuutus</strong>
      <span>Seisonta-ajan korvaaminen</span>
    </p>
  </dcterms:description>
  <finlex:registerNumber>S84/664</finlex:registerNumber>
  <dcterms:date pvm="19841115">1984-11-15</dcterms:date>
  <finlex:fileCopyNumber>3642/84</finlex:fileCopyNumber>
  <dcterms:issued pvm="19850305">1985-03-05</dcterms:issued>
  <dcterms:abstract>
    <p>Liikenteessä vaurioituneen auton korjaaminen oli viivästynyt korjaamosta johtuneesta syystä. Käyttöhyödyn menettämistä seisontapäiviltä ei katsottu liikennevakuutuksesta korvattavaksi vahingoksi.</p>
    <p>Ään.</p>
    <p>Vrt. <a href="http://www.finlex.fi/fi/oikeus/kko/kko/1973/19730070">KKO:1973-II-70</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850032taloa0">ASIAN KÄSITTELY ALEMMISSA OIKEUKSISSA</a>
    <a href="19850032tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850032tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850032t.kko">
    <div>
      <h2 id="19850032taloa0">ASIAN KÄSITTELY ALEMMISSA OIKEUKSISSA</h2>
      <p>Lapuan kihlakunnanoikeus on Galmet Oy:n kanteesta 15.6.1983 julistamassaan päätöksessä lausunut selvitetyksi, että Galmet Oy:n hallitsema henkilöauto oli vaurioitunut 13.10.1982 tapahtuneessa liikennevahingossa, jonka tuottaneen henkilön kuljettama auto oli ollut liikennevakuutettu Vakuutusosakeyhtiö Pohjolassa. Vahingon johdosta Galmet Oy oli samana päivänä vuokrannut autovuokraamosta käyttöönsä toisen auton ja 21.10.1982 toimittanut vaurioituneen auton korjattavaksi autokorjaamoon. Korjaustyön alkaminen oli kuitenkin erään puuttuvan varaosan vuoksi viivästynyt 21.10. - 7.12.1982 välisen ajan. Korjaustyö oli päättynyt 23.12.1982. Vakuutusyhtiö oli suorittanut autovuokraamon laskutuksen perusteella korvausta auton käyttöhyödyn menetyksestä 13.10. - 23.12.1982 väliseltä seisonta-ajalta lukuun ottamatta sanottua 21.10. - 7.12.1982 välistä odotusaikaa.</p>
      <p>Kihlakunnanoikeus on katsonut, että mainittua varaosaa oli jouduttu odottamaan muista kuin Galmet Oy:stä johtuvista syistä ja että odotusaika ei ollut poikkeuksellisen pitkä. Kun vakuutusyhtiö oli liikennevakuutuksen perusteella vastuussa ajoneuvojen liikenteeseen käyttämisestä aiheutuneiden vahinkojen korvaamisesta ja puheena olevan auton korjaamolla olo syy-yhteydessä tapahtuneeseen liikennevahinkoon, kihlakunnanoikeus on velvoittanut vakuutusyhtiön korvaamaan Galmet Oy:lle myös sanotulta 21.10. - 7.12.1982 väliseltä ajalta aiheutuneet vuokrauskustannukset 4.798 markalla 31 pennillä 5 prosentin korkoineen 24.5.1983 lukien sekä oikeudenkäyntikulut 3.351 markalla.</p>
      <p>Vaasan hovioikeus, jonka tutkittavaksi Vakuutusosakeyhtiö Pohjola oli valittamalla saattanut jutun, on tuomiossaan 10.5.1984 lausunut selvitetyksi, että Galmet Oy:n omistama auto oli ollut kihlakunnanoikeuden päätöksessä mainitun seisonta-ajan 21.10. - 7.12.1982 korjaamolla odotettaessa varaosaa, jonka korjaamo oli erään autoliikkeen välityksellä tilannut Ranskasta. Varaosa oli saapunut korjaamolle 7.12.1982. Tällöin oli havaittu, että virheellisten tilaustietojen vuoksi varaosa ei ollut sopinut autoon. Tarpeellinen ja oikea varaosa oli ollut saatavissa Suomesta kahden päivän toimitusajalla. Virheellisen varaosan hankkimisesta johtunutta seisonta-aikaa 21.10. - 7.12.1982 ja siitä aiheutunutta auton käyttöhyödyn menettämistä ei näin ollen voitu pitää liikennevahingosta johtuneena eikä siten myöskään liikennevakuutuksesta korvattavana vahinkona. Hovioikeus on sen vuoksi, kumoten kihlakunnanoikeuden päätöksen, hylännyt Galmet Oy:n kanteen sekä vapauttanut vakuutusosakeyhtiön kaikesta korvausvelvollisuudesta. Asian laadun vuoksi vakuutusosakeyhtiö sai kuitenkin pitää sillä jutusta olleet kulut vahinkonaan.</p>
    </div>
    <div>
      <h2 id="19850032tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Galmet Oy on pyytänyt valituslupaa sekä vaatinut hovioikeuden tuomion kumoamista ja asian jättämistä kihlakunnanoikeuden päätöksen varaan. Valituslupa on myönnetty 19.9.1984. Vakuutusosakeyhtiö Pohjola on antanut siltä pyydetyn vastauksen.</p>
    </div>
    <div>
      <h2 id="19850032tyloa0">KORKEIMMAN OIKEUDEN RATKAISU</h2>
      <p>Hovioikeuden tuomiota ei muuteta. Asian laadun vuoksi Vakuutusosakeyhtiö Pohjolan on pidettävä vastauksen antamisesta aiheutuneet kulut vahinkonaan.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Ketola: Koska puheena olevan kaltaiset erehdykset ovat korjaamotoiminnassa varsin tavallisia ja siten odotettavissa olevia, harkitsen oikeaksi tällä ja kihlakunnanoikeuden mainitsemilla perusteilla, kumoten hovioikeuden tuomion, jättää asia kihlakunnanoikeuden päätöksen varaan.</p>
        <p>Oikeusneuvos Nybergh: Olen samaa mieltä kuin oikeusneuvos Ketola.</p>
      </div>
      <div>
        <p>Ratkaisuun osallistuneet: oikeusneuvokset Heinonen, Portin ja Hiltunen</p>
      </div>
    </div>
  </finlex:content>
</finlex:document>
