<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850088t</dcterms:identifier>
  <finlex:ecliIdentifier>ECLI:FI:KKO:1985:II88</finlex:ecliIdentifier>
  <dcterms:title>KKO:1985-II-88</dcterms:title>
  <dcterms:description>
    <p>
      <strong>Avioliittolaki</strong>
      <span>Ositus</span>
    </p>
    <p>
      <strong>Pesänjakaja</strong>
      <span>Pesänjakajan palkkio</span>
    </p>
  </dcterms:description>
  <finlex:registerNumber>S84/684</finlex:registerNumber>
  <dcterms:date pvm="19841107">1984-11-07</dcterms:date>
  <finlex:fileCopyNumber>3543/84</finlex:fileCopyNumber>
  <dcterms:issued pvm="19850603">1985-06-03</dcterms:issued>
  <dcterms:abstract>
    <p>Kun asumuseron saaneilla puolisoilla avioehtosopimuksen mukaan ei ollut avio-oikeutta toistensa omaisuuteen, oli pesänjakajan tehtäväksi jäänyt avioliittolain 107 §:n mukainen puolisoiden omaisuuden erottelun toimittaminen ja yhteisen omaisuuden jakaminen. Laissa ei ollut säännöstä, jonka mukaan vastuu tällaisen toimituksen suorittajan palkkiosta määräytyi. Kun toimitus tapahtui puolisoiden edun vuoksi, he vastasivat palkkion suorittamisesta yhteisvastuullisesti.</p>
    <p>Ään.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850088taloa0">ASIAN KÄSITTELY ALEMMISSA OIKEUKSISSA</a>
    <a href="19850088tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850088tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850088t.kko">
    <div>
      <h2 id="19850088taloa0">ASIAN KÄSITTELY ALEMMISSA OIKEUKSISSA</h2>
      <p>Kankaanpään kihlakunnanoikeus on 19.9.1983 julistamassaan päätöksessä todennut, että Helsingin raastuvanoikeus oli 30.4.1981 julistetulla päätöksellä tuominnut Marjatta Pirjo Susanna ja Erkki Kalevi Järveläisen asumuseroon sekä 12.11.1981 julistetulla päätöksellä määrännyt asianajajan Seppo Aaltosen pesänjakajana toimittamaan Järveläisten omaisuuden osituksen. Ositus ja omaisuuden erottelu oli saatettu päätökseen pesänjakajan allekirjoittamalla, 19.8.1982 päivätyllä osituskirjalla. Aaltonen oli vahvistanut palkkiokseen 8.500 markkaa sekä velvoittanut Järveläiset maksamaan sen yhteisvastuullisesti. Marjatta Pirjo Susanna Järveläinen oli suorittanut palkkiosta puolet eli 4.250 markkaa.</p>
      <p>Erkki Kalevi Järveläinen oli Helsingin raastuvanoikeudessa vireille pannulla kanteella moittinut ositusta, mutta Marjatta Pirjo Susanna Järveläiseen nähden toimitus oli tullut lainvoimaiseksi.</p>
      <p>Vielä kihlakunnanoikeus on todennut, ettei Järveläisillä ollut ollut ositettavaan omaisuuteen kuuluvia rahavaroja, joista pesänjakaja olisi voinut määrätä palkkionsa maksettavaksi. Pesänjakaja oli sen vuoksi yleisesti noudatetun käytännön mukaisesti, jota ei ollut pidettävä lainvastaisena, määrännyt järveläiset maksamaan palkkion yhteisvastuullisesti. Marjatta Pirjo Susanna Järveläinen oli siten pesänjakajaan nähden vastuussa palkkion koko määrän maksamisesta.</p>
      <p>Sen vuoksi kihlakunnanoikeus on velvoittanut Marjatta Pirjo Susanna Järveläisen suorittamaan Aaltoselle pesänjakajan palkkiosta maksamatta olleet 4.250 markkaa kuuden prosentin korkoineen 1.1.1983 lukien sekä korvaamaan Aaltosen oikeudenkäyntikulut 800 markalla.</p>
      <p>Turun hovioikeus, jonka tutkittavaksi Marjatta Pirjo Susanna Järveläinen on saattanut jutun, on tuomiossaan 18.5.1984 lausunut, että pesänjakajan määräys asianosaisten velvoittamisesta yhteisvastuullisesti suorittamaan pesänjakajan palkkio oli perintökaaren 23 luvun 4 §:n nojalla lakiin perustumaton. Marjatta Pirjo Susanna Järveläinen ei siten ollut velvollinen maksamaan pesänjakajan palkkiosta enempää kuin jo suorittamansa 4.250 markkaa. Sen vuoksi hovioikeus, kumoten kihlakunnanoikeuden päätöksen ja vapauttaen Marjatta Pirjo Susanna Järveläisen suorittamasta Aaltoselle hänen maksettavakseen tuomittuja 4.250 markkaa korkoineen ja oikeudenkäyntikuluja 800 markkaa, on hylännyt kanteen. Kun kihlakunnanoikeuden päätös oli kumottu, hovioikeus on hylännyt Aaltosen vaatimuksen saada korvausta kuluistaan hovioikeudesta.</p>
    </div>
    <div>
      <h2 id="19850088tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Aaltonen on pyytänyt valituslupaa ja hakenut muutosta ja pyytänyt kanteensa hyväksymistä.</p>
      <p>Aaltoselle on myönnetty valituslupa 3.10.1984. Marjatta Pirjo Susanna Järveläinen on vastannut Aaltosen valitukseen.</p>
    </div>
    <div>
      <h2 id="19850088tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Marjatta Pirjo Susanna ja Erkki Kalevi Järveläisellä ei ole ollut tekemänsä avioehtosopimuksen mukaan avio-oikeutta toistensa omaisuuteen. Aaltosen tehtäväksi on siten jäänyt avioliittolain 107 §:n mukainen Järveläisten omaisuuden erottelun toimittaminen ja yhteisen omaisuuden jakaminen. Sanotun lainkohdan mukaan tällaisessa toimituksessa on noudatettava soveltuvin osin avioliittolain 98 §:n säännöstä. Toimitus on siten suoritettava samassa järjestyksessä kuin ositus eli siinä järjestyksessä kuin perinnönjaosta on säädetty. Sitä vastoin laissa ei ole säännöstä, jossa määriteltäisiin vastuu tällaisen toimituksen suorittajalle tulevasta palkkiosta. Kun toimitus tapahtuu asianosaisten edun vuoksi, he yleisen säännön mukaisesti vastaavat palkkion suorittamisesta yhteisvastuullisesti kaikilla varoillaan.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio kumotaan ja kihlakunnanoikeuden päätöksen lopputulos jätetään pysyväksi silta osin kuin Marjatta Pirjo Susanna Järveläinen on velvoitettu suorittamaan Aaltoselle maksamatta ollut osa tämän palkkiosta korkoineen. Kun asia on ollut epäselvä, Aaltonen saa pitää jutusta olleet kulunsa vahinkonaan.</p>
      </div>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos af Hällström: Erkki Kalevi ja Marjatta Pirjo Susanna Järveläisellä ei ollut avioehtosopimuksensa mukaan avio-oikeutta toistensa omaisuuteen. Osituskirjasta ilmenee, ettei heillä ollut yhteistä omaisuutta. Aaltosen tehtäväksi pesänjakajana on siten jäänyt Järveläisten omaisuuden erottelun toimittaminen. Sellaista pesää, josta pesänjakajan palkkio olisi voitu suorittaa, ei ollut. Aaltonen on siksi voinut määrätä hänelle tulevan palkkion Erkki Kalevi ja Marjatta Pirjo Susanna Järveläisen henkilökohtaisesti suoritettavaksi. Perintökaaren 23 luvun 4 §:n 4 momentista ilmenee, että pesänjakajan tehtävän suorittamisesta aiheutuneet kustannukset on jaettava asianosaisten kesken heidän osuuksiensa mukaisessa suhteessa. Samaa periaatetta on noudatettava myös osituksessa ja omaisuuden erottelussa. Kun Marjatta Pirjo Susanna Järveläinen on suorittanut omaa osuuttaan vastaavan osuuden Aaltosen palkkiosta, katson, ettei ole syytä muuttaa hovioikeuden tuomion lopputulosta. Velvoitan Aaltosen suorittamaan Marjatta Pirjo Susanna Järveläiselle korvaukseksi hänellä vastauksen antamisesta täällä olleista kuluista 1.200 markkaa.</p>
        <p>Oikeusneuvos Ailio: Olen samaa mieltä kuin oikeusneuvos af Hällström.</p>
      </div>
      <div>
        <p>Ratkaisuun osallistuneet: oikeusneuvokset Miettinen, Takala ja Mörä</p>
      </div>
    </div>
  </finlex:content>
</finlex:document>
