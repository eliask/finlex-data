<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850037t</dcterms:identifier>
  <finlex:ecliIdentifier>ECLI:FI:KKO:1985:II37</finlex:ecliIdentifier>
  <dcterms:title>KKO:1985-II-37</dcterms:title>
  <dcterms:description>
    <p>
      <strong>Tuomioistuimen toimivalta</strong>
      <span>Rikosjuttujen oikeuspaikka</span>
    </p>
  </dcterms:description>
  <finlex:registerNumber>R84/510</finlex:registerNumber>
  <dcterms:date pvm="19841120">1984-11-20</dcterms:date>
  <finlex:fileCopyNumber>3685/84</finlex:fileCopyNumber>
  <dcterms:issued pvm="19850308">1985-03-08</dcterms:issued>
  <dcterms:abstract>
    <p>Syyte kulkuneuvon luovuttamisesta juopuneelle voitiin käsitellä samassa kihlakunnanoikeudessa kuin syyte rattijuopumuksesta, vaikka ensiksi mainittu teko oli tapahtunut toisen kihlakunnanoikeuden tuomiopiirissä.</p>
    <p>Vrt. <a href="http://www.finlex.fi/fi/oikeus/kko/kko/1985/19850162">KKO:1985-II-162</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850037taloa0">ASIAN KÄSITTELY ALEMMISSA OIKEUKSISSA</a>
    <a href="19850037tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850037tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850037t.kko">
    <div>
      <h2 id="19850037taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Virallisen syyttäjän syyte Rovaniemen kihlakunnanoikeudessa</h3>
        <p>Syyttäjä on syyttäessään erästä henkilöä Kittilässä ja Rovaniemellä tapahtuneesta rattijuopumuksesta samalla vaatinut Kittilän piirin nimismiehen kirjallisen syytepyynnön perusteella O:lle rangaistusta 25.9.1983 Kittilässä tapahtuneesta henkilöauton luovuttamisesta kuljetettavaksi tuolle henkilölle, joka ilmeisesti on ollut sellaisessa tilassa, että hän syyllistyy rattijuopumukseen.</p>
      </div>
      <div>
        <h3>Kihlakunnanoikeuden päätös 8.11.1983</h3>
        <p>Kuultuaan O:ta syytteestä kihlakunnanoikeus on, koska O:n viaksi väitetty teko oli tapahtunut Kittilässä, joka ei kuulunut Rovaniemen kihlakunnanoikeuden tuomiopiiriin, eikä mainittu kihlakunnanoikeus siten ollut toimivaltainen tutkimaan O:n syyksi väitettyä rikosta, jättänyt syytteen tutkimatta.</p>
      </div>
      <div>
        <h3>Rovaniemen hovioikeuden päätös 10.5.1984</h3>
        <p>Hovioikeus, jonka tutkittavaksi virallinen syyttäjä oli valittamalla saattanut jutun, on jättänyt asian kihlakunnanoikeuden päätöksen varaan.</p>
      </div>
    </div>
    <div>
      <h2 id="19850037tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Virallinen syyttäjä on pyytänyt valituslupaa katsoen, että rattijuopumus ja kulkuneuvon luovuttaminen juopuneelle ovat asiallisesti niin läheisessä yhteydessä keskenään, että syyte viimeksi mainitusta teosta olisi voitava käsitellä samassa oikeudenkäynnissä kuin rattijuopumussyyte siitä riippumatta, missä luovuttaminen on tapahtunut. Syyttäjä on vaatinut, että hovioikeuden ja kihlakunnanoikeuden päätökset kumotaan ja juttu palautetaan Rovaniemen kihlakunnanoikeuteen.</p>
      <p>Valituslupa on myönnetty 31.8.1984. O ei ole käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19850037tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>O:n tekemäksi väitetty rikos on tosin tapahtunut Kittilän kihlakunnanoikeuden tuomiopiirissä ja mainittu kihlakunnanoikeus näin ollen on oikeudenkäymiskaaren 10 luvun 21 §:n mukaan oikea tuomioistuin käsittelemään jutun. Koska kyseinen rikos näytön osalta on läheisessä yhteydessä kerrottuun rattijuopumusrikokseen, Korkein oikeus katsoo, että myös Rovaniemen kihlakunnanoikeus on toimivaltainen käsittelemään O:ta vastaan ajetun syytteen.</p>
      </div>
      <div>
        <h3>Päätöslauselma</h3>
        <p>Hovioikeuden päätös ja kihlakunnanoikeuden päätös siltä osin kuin syyte O:ta vastaan on jätetty tutkimatta kumotaan. Juttu palautetaan Rovaniemen kihlakunnanoikeuteen, jonka tulee ilmoituksetta ottaa se uudelleen käsiteltäväkseen ja huomioon ottaen palauttamisen syy menetellä siinä lain mukaan.</p>
        <div>
          <p>Ratkaisuun osallistuneet: oikeusneuvokset Leivonen, Jalanko, Portin, Nybergh ja Ketola</p>
        </div>
      </div>
    </div>
  </finlex:content>
</finlex:document>
