<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850023t</dcterms:identifier>
  <finlex:ecliIdentifier>ECLI:FI:KKO:1985:II23</finlex:ecliIdentifier>
  <dcterms:title>KKO:1985-II-23</dcterms:title>
  <dcterms:description>
    <p>
      <strong>Vahingonkorvauslaki</strong>
    </p>
    <p>
      <strong>Korvausten sovittelu (VahL 3:6 ja 6:1)</strong>
    </p>
  </dcterms:description>
  <finlex:registerNumber>R83/639</finlex:registerNumber>
  <dcterms:date pvm="19840329">1984-03-29</dcterms:date>
  <finlex:fileCopyNumber>1266/84</finlex:fileCopyNumber>
  <dcterms:issued pvm="19850225">1985-02-25</dcterms:issued>
  <dcterms:abstract>
    <p>A:n asunto-osakeyhtiöltä vuokraamassa, ullakkotilassa sijainneessa ateljeehuoneessa olleet A:n oma erittäin arvokas omaisuus ja hänen B:ltä lainaamansa omaisuus olivat tuhoutuneet tulipalossa, joka oli johtunut yhtiön työntekijöitten tuottamuksesta. Koska yhtiöllä ei ollut ollut syytä olettaa, että sanotussa paloturvallisuudeltaan puutteellisessa paikassa säilytettiin erittäin arvokasta omaisuutta, ei sillä seikalla, oliko yhtiöllä ollut vastuuvakuutusta tai oliko yhtiö ollut velvollinen sellaisen ottamaan, ollut A:n osalta sovittelun kannalta merkitystä.</p>
    <p>Korvauksia soviteltiin</p>
    <p>- VahL 3:6 §:n nojalla A:n osalta sillä perusteella, ettei hän ollut vakuuttanut omaisuuttaan,</p>
    <p>- VahL 6:1 §:n nojalla sekä A:n että B:n kohdalta, koska A oli säilyttänyt omaa omaisuuttaan ja B:n omaisuutta sanotussa palovaarallisessa paikassa ja heidän puoleltaan siten oli myötävaikutettu vahinkoon.</p>
  </dcterms:abstract>
  <p>III-jaosto</p>
  <p>Vrt <a href="http://www.finlex.fi/fi/oikeus/kko/kko/1984/19840028">KKO:1984-II-28</a>.</p>
  <dcterms:tableOfContents>
    <a href="19850023taloa0">ASIAN KÄSITTELY ALEMMISSA OIKEUKSISSA</a>
    <a href="19850023tmuukas0">VAATIMUKSET KORKEIMMASSA OIKEUDESSA</a>
    <a href="19850023tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850023t.kko">
    <div>
      <h2 id="19850023taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Helsingin raastuvanoikeuden päätös 18.11.1980</h3>
        <p>Raastuvanoikeus on katsonut selvitetyksi, että Kai Kalevi Aho ja Eenok Oskarinpoika Järvenpää olivat 21.3.1979 Helsingissä, Aho toimiessaan Asunto Oy Toinen Linja 1:n työntekijänä ja Järvenpää isännöitsijänä.</p>
        <p>Aho suorittaessaan yhtiön omistaman talon maalaustyötä laiminlyönyt noudattaa riittävää varovaisuutta polttaessaan kaasuliekillä irti vanhaa maalia portaan ullakkotasanteen katossa kiinnitettynä olleen lampun ympäristössä ja</p>
        <p>Järvenpää sanotun maalaustyön vastaavana mestarina laiminlyönyt valvoa, että maalin poistaminen suoritettiin palovaaraa aiheuttamatta,</p>
        <p>mistä kumpaisenkin huolimattomuudesta oli ollut seurauksena, että kaasuliekistä oli levinnyt tuli katossa olleen valaisimen johtimen aukosta ullakkokerrokseen, jolloin talon koko ullakkokerros oli palossa pahoin vaurioitunut ja muun ohella ullakkokerroksessa sijainnut taiteilija Tenho Olavi Lyytikäisen työhuone irtaimistoineen oli tuhoutunut. Ullakkokerroksen palosta oli Lyytikäisen lisäksi aiheutunut vahinkoa muiden ohella myös valokuvaaja Seppo Hilpolle.</p>
        <p>Lyytikäinen ei ollut ryhtynyt riittäviin varotoimenpiteisiin väittämänsä mukaan erityisen arvokkaan omaisuutensa suojaamiseksi, säilyttämällä sitä vakuuttamattomana ullakkotiloissa, Helsingin kaupungin rakennusvalvontaviraston lausunnon mukaan luvattomasti ateljeehuoneeksi muutetussa työhuoneessa. Hän oli siten osaltaan myötävaikuttanut vahingon syntymiseen.</p>
        <p>Edellä sanotun perusteella raastuvanoikeus, tuomitessaan Ahon ja Järvenpään tuottamuksellisesta tulipalon aiheuttamisesta kummankin sakkorangaistukseen, on, hyläten korvausvaatimukset enemmälti, vahingonkorvauslain 3 luvun 6 §:n, 4 luvun 1 §:n 1 momentin ja 6 luvun 1 §:n nojalla korvauksia sovitellen, velvoittanut yhtiön työnantajana suorittamaan Lyytikäiselle korvaukseksi tulipalon aiheuttamasta vahingosta ja muuttokustannuksista yhteensä 300.000 markkaa ja Hilpolle korvaukseksi tulipalon aiheuttamasta vahingosta 4.000 markkaa, molemmat määrät viiden prosentin korkoineen 18.11.1980 lukien. Raastuvanoikeus on velvoittanut yhtiön, Ahon ja Järvenpään yhteisvastuullisesti suorittamaan oikeudenkäyntikulujen korvauksiksi Lyytikäiselle neljätoistatuhatta ja Hilpolle kaksituhatta markkaa.</p>
      </div>
      <div>
        <h3>Helsingin hovioikeuden päätös 5.7.1983</h3>
        <p>Hovioikeus, jonka tutkittavaksi edellä mainitut asianosaiset olivat saattaneet jutun, on katsonut näytetyksi, että tulipalossa oli tuhoutunut Lyytikäisen omaisuutta 370.000 markan ja hänellä lainassa ollutta Hilpon omaisuutta 8.000 markan arvosta ja että Lyytikäiselle oli tulipalon johdosta aiheutunut työansion menetystä 6.000 ja muuttokustannuksia 200 markkaa. Koska Lyytikäinen oli raastuvanoikeuden päätöksessä mainitulla tavalla myötävaikuttanut hänelle ja Hilpolle aiheutuneeseen vahinkoon, hovioikeus on vahingonkorvauksia sovitellen alentanut yhtiön Lyytikäiselle palossa tuhoutuneesta omaisuudesta maksettavaksi tuomitun korvauksen 250.000 markkaan ja korottanut yhtiön Hilpolle tuhoutuneesta omaisuudesta maksettavaksi tuomitun korvauksen 5.500 markaksi, molemmat määrät raastuvanoikeuden päätöksessä mainittuine viiden prosentin korkoineen 21.1.1980 lukien, jolloin yhtiölle oli jutussa annettu tieto haasteesta. Sen lisäksi hovioikeus on velvoittanut yhtiön suorittamaan Lyytikäiselle korvaukseksi työansion menetyksestä mainitut 6.000 markkaa ja muuttokustannuksista sanotut 200 markkaa molemmat erät niin ikään viiden prosentin korkoineen 21.1.1980 lukien. Oikeudenkäyntikulujen osalta raastuvanoikeuden päätös on jäänyt pysyväksi.</p>
      </div>
    </div>
    <div>
      <h2 id="19850023tmuukas0">VAATIMUKSET KORKEIMMASSA OIKEUDESSA</h2>
      <p>Pyytäen valituslupaa Lyytikäinen ja Hilpo ovat hakeneet muutosta hovioikeuden päätökseen. Muutoksenhakemuksissaan he ovat vaatineet raastuvanoikeudessa esittämänsä mukaisesti</p>
      <p>- Lyytikäinen, että koska korvauksen sovitteluun ei ole perusteita, yhtiö velvoitettaisiin suorittamaan hänelle korvaukseksi ateljeessa tuhoutuneesta omaisuudesta 1.650.775 markkaa 6 prosentin korkoineen 1.4.1979 lukien ja työansion menetyksestä neljältä kuukaudelta 12.000 markkaa 6 prosentin korkoineen 21.7.1979 lukien sekä korvaamaan hänen oikeudenkäyntikulunsa täysimääräisinä alemmissa oikeuksissa ja Korkeimmassa oikeudessa ja sen varalta, ettei yhtiötä velvoiteta suorittamaan korkoa Lyytikäisen vaatimuksen mukaisesti, Ahon ja Järvenpään velvoittamista suorittamaan korkoa 4.9.1979 lukien, jolloin Lyytikäinen oli kohdistanut heihin vahingonkorvausvaatimuksen, sekä</p>
      <p>- Hilpo, että koska Lyytikäisen mahdollinen myötävaikutus vahingon syntymiseen ei ole voinut aiheuttaa Hilpolle suoritettavan vahingonkorvauksen sovittelua, yhtiö velvoitettaisiin suorittamaan hänelle korvaukseksi tuhoutuneesta omaisuudesta 15.050 markkaa 6 prosentin korkoineen 1.4.1979 lukien sekä korvaamaan hänen oikeudenkäyntikulunsa täysimääräisinä alemmissa oikeuksissa ja Korkeimmassa oikeudessa.</p>
      <div>
        <h3>Valitusluvan myöntäminen ja välitoimet</h3>
        <p>Korkein oikeus on 21.10.1983 myöntänyt hakijoille valitusluvan siltä osin kun on kysymys vahingonkorvausten sovittelusta vahingonkorvauslain 3 luvun 6 §:n ja 6 luvun 1 §:n nojalla. Kysymys valitusluvan myöntämisestä muilta osin on siirretty ratkaistavaksi valitusten käsittelyn yhteydessä. Asunto Oy Toinen Linja 1, Aho ja Järvenpää ovat antaneet heiltä pyydetyt vastaukset muutoksenhakemuksiin.</p>
      </div>
    </div>
    <div>
      <h2 id="19850023tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Valituslupaa ei myönnetä niiltä osin kuin kysymys luvan myöntämisestä on siirretty ratkaistavaksi valitusten käsittelyn yhteydessä. Hovioikeuden päätös jää siis näiltä osin pysyväksi. Muilta osin Korkein oikeus on tutkinut jutun.</p>
        <p>Lyytikäinen on säilyttänyt hovioikeuden 370.000 markan arvoiseksi arvioimaa omaisuuttaan vakuuttamattomana yhtiöltä vuokraamassaan ullakkotilassa sijainneessa ateljeehuoneessa. Paloturvallisuudeltaan ateljee on ollut puutteellinen ja Lyytikäisen on täytynyt olla tästä tietoinen. Samassa ateljeessa Lyytikäinen on myös säilyttänyt Hilpolta lainaksi saamaansa hovioikeuden 8.000 markan arvoiseksi arvioimaa omaisuutta.</p>
        <p>Jutussa on jäänyt selvittämättä, onko yhtiöllä ollut vastuuvakuutus. Koska yhtiöllä ei kuitenkaan ole ollut syytä olettaa, että Lyytikäinen säilyttäisi ullakkotiloissa erittäin arvokasta omaisuutta, kysymyksellä siitä, onko yhtiöllä ollut vastuuvakuutus tai onko yhtiö ollut velvollinen sellaisen ottamaan, ei ole sovittelun kannalta Lyytikäisen osalta merkitystä. Huomioon ottaen Lyytikäisen myötävaikutuksesta Hilpon vahinkoon aiheutuvat kohtuusnäkökohdat vahingonkorvauksen sovittelematta jättäminen ei ole Hilponkaan kohdalta perustettavissa vastuuvakuutukseen tai sen ottamisvelvollisuuteen.</p>
        <p>Lyytikäiselle ja Hilpolle suoritettavia korvauksia sovitellaan, Lyytikäisen osalta vahingonkorvauslain 3 luvun 6 §:n nojalla sillä perusteella, ettei hän ole vakuuttanut omaisuuttaan, sekä hänen ja Hilpon osalta saman lain 6 luvun 1 §:n nojalla, koska Lyytikäinen oli säilyttänyt omaa omaisuuttaan ja myös Hilpon omaisuutta sanotunlaisessa palovaarallisessa paikassa ja heidän puoleltaan on siten, niin kuin alemmat oikeudet ovat todenneet, myötävaikutettu vahinkoon.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta. Lyytikäinen velvoitetaan suorittamaan Aholle ja Järvenpäälle korvaukseksi heille täällä aiheutuneista kuluista yhteisesti 500 markkaa. Asian laatuun katsoen yhtiö saa pitää vahinkonaan sille täällä aiheutuneet kulut.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos af Hällström: Ei ole näytetty Lyytikäisen tienneen tai pitäneen tietää, että hänen ateljeena vuokraamansa ullakkotila oli muutettu työtilaksi vastoin rakennusmääräyksiä eikä hänen tienneen, että seinien paloeristys oli puutteellinen. Lyytikäinen on ollut oikeutettu luottamaan siihen, että yhtiö oli huolehtinut kiinteistön riittävästä vakuutusturvasta. Jättämällä puolestaan huolehtimatta hovioikeuden toteaman 370.000 markan arvoisen omaisuutensa vakuuttamisesta ja säilyttämällä sen k.o. ateljeessa ei Lyytikäinen ole siinä määrin laiminlyönyt velvollisuuttaan ryhtyä riittäviin toimenpiteisiin omaisuutensa suojaamiseksi, että laiminlyönti olisi otettava huomioon yhtiön vastuuta vähentävänä tekijänä. Lyytikäisellä ja Hilpolla on siten oikeus täyteen korvaukseen tulipalossa tuhoutuneesta omaisuudesta. Hovioikeuden tuomiota muuttaen ja hyläten kanteet enemmälti velvoitan yhtiön suorittamaan Lyytikäiselle tuhoutuneesta omaisuudesta 370.000 markkaa, työansion menetyksestä 6.000 markkaa ja muuttokustannuksista 200 markkaa sekä Hilpolle tuhoutuneesta omaisuudesta 8.000 markkaa, kaikki määrät 5 prosentin korkoineen haasteen tiedoksiantopäivästä 21.1.1980 ja korvaamaan Lyytikäisen ja Hilpon oikeudenkäyntikulut täällä Lyytikäisen 1.100 markalla ja Hilpon 500 markalla. Aholla ja Järvenpäällä täällä olleiden kulujen korvaamisesta olen samaa mieltä kuin enemmistö.</p>
        <div>
          <p>Ratkaisuun osallistuneet: oikeusneuvokset Ailio, Hämäläinen ja Riihelä sekä ylimääräinen oikeusneuvos Heikkilä</p>
        </div>
      </div>
    </div>
  </finlex:content>
</finlex:document>
