<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850015t</dcterms:identifier>
  <finlex:ecliIdentifier>ECLI:FI:KKO:1985:II15</finlex:ecliIdentifier>
  <dcterms:title>KKO:1985-II-15</dcterms:title>
  <dcterms:description>
    <p>
      <strong>Konkurssi</strong>
      <span>Valvonnan toimittaminen</span>
    </p>
  </dcterms:description>
  <finlex:registerNumber>S84/1008</finlex:registerNumber>
  <dcterms:date pvm="19841213">1984-12-13</dcterms:date>
  <finlex:fileCopyNumber>4041/84</finlex:fileCopyNumber>
  <dcterms:issued pvm="19850211">1985-02-11</dcterms:issued>
  <dcterms:abstract>
    <p>Saamista ei tosin voitu valvoa velkojainkuulustelussa, mutta kun velkoja oli sittemmin paikalletulopäivänä suullisesti viitannut velkojainkuulustelussa jätettyyn, valvontatilaisuudessakin oikeudessa esillä olleeseen valvontakirjelmään ja uudistanut sen sisällön valvonnaksi konkurssissa, valvonta katsottiin tehdyksi KS 24 §:n 1 mom:ssa säädetyssä järjestyksessä.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850015taloa0">ASIAN KÄSITTELY ALEMMISSA OIKEUKSISSA</a>
    <a href="19850015tmuukas0">VALITUSLUVAN MYÖNTÄMINEN, VAATIMUKSET JA VÄLITOIMET</a>
    <a href="19850015tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850015t.kko">
    <div>
      <h2 id="19850015taloa0">ASIAN KÄSITTELY ALEMMISSA OIKEUKSISSA</h2>
      <p>Kommandiittiyhtiö A Kommanditbolag nimisen kommandiittiyhtiön ja sen vastuunalaisen yhtiömiehen A:n kuolinpesän konkurssit olivat alkaneet Kirkkonummen kihlakunnanoikeudessa 29.9.1983. Konkursseissa 19.1.1984 toimitetussa saamisten valvonnassa saapuvilla ollut Siuntion Säästöpankki oli suullisesti ilmoittanut valvovansa kommandiittiyhtiön ja A:n kuolinpesän konkursseissa noissa konkursseissa 20.10.1983 toimitetuissa velkojain kuuluisteluissa oikeudelle jättämänsä valvontakirjelmän ja sen liitteiden mukaisesti seuraavat saamisensa:</p>
      <p>1) 8.8.1983 asetetun kommandiittiyhtiön hyväksymän vekselin perusteella 80.000 markkaa,</p>
      <p>2) 8.8.1983 asetetun kommandiittiyhtiön hyväksymän vekselin perusteella 180.000 markkaa,</p>
      <p>3) kommandiittiyhtiön 11.2.1980 tunnustaman velkakirjan perusteella 41.550 markkaa 10 prosentin korkoineen ja 3 prosentin lisäkorkoineen 20.7.1983 lukien,</p>
      <p>4) kommandiittiyhtiön 17.5.1982 tunnustaman velkakirjan perusteella 78.750 markkaa 10 prosentin korkoineen ja 3 prosentin lisäkorkoineen 20.10.1983 lukien,</p>
      <p>5) kommandiittiyhtiön 24.1.1983 tunnustaman velkakirjan perusteella 135.000 markkaa 11 prosentin korkoineen ja 3 prosentin lisäkorkoineen 20.5.1983 lukien ja</p>
      <p>6) kommandiittiyhtiön 26.10.1976 ja 8.5.1978 allekirjoittaman kahden luotollisen shekkitilisopimuksen perusteella enintään 100.000 markkaa sopimuksissa mainittuine korkoineen, yliaikakorkoineen ja tilinylityskorkoineen 30.6.1983 lukien.</p>
      <p>Konkursseissa 16.2.1984 toimitetussa esiinhuudossa pankin valvontoja vastaan ei ollut tehty muistutusta.</p>
      <div>
        <h3>Kihlakunnanoikeuden konkurssituomio 12.4.1984</h3>
        <p>Kihlakunnanoikeus on konkursseissa julistamassaan tuomiossa lausunut, ettei säästöpankki ollut julkisen haasteen antamisen ja valvonnalle määrätyn paikalletulopäivän välisenä aikana lähettänyt asiakirjoja oikeudelle tai sen kansliaan. Säästöpankki oli paikalletulopäivänä suullisesti ilmoittanut valvonnaksi velkojainkuulusteluissa oikeudelle antamansa asiakirjat. Pankki oli 5.10.1983 päivätyllä virkakirjeellä kutsuttu velkojainkuulusteluun ilmoittamaan saamisensa konkurssisäännön 14 §:n edellyttämällä tavalla. Säästöpankille oli 29.11.1983 kirjatussa kirjeessä lähetetty erityinen ilmoitus julkisesta haasteesta ja valvonnan toimittamisesta. Säästöpankin oli pankkilaitoksena pitänyt tuntea konkurssimenettelyn eri vaiheet ja sen muotomääräykset. Sen vuoksi kihlakunnanoikeus on konkurssisäännön 24 §:n 1 momentin nojalla jättänyt säästöpankin suullisesti esittämän valvonnan tutkimatta.</p>
      </div>
      <div>
        <h3>Helsingin hovioikeuden tuomio 25.7.1984</h3>
        <p>Hovioikeus, jonka tutkittavaksi Siuntion Säästöpankki oli valittamalla saattanut asian, on puheena olevalla tuomiollaan jättänyt sen kihlakunnanoikeuden konkurssituomion varaan.</p>
      </div>
    </div>
    <div>
      <h2 id="19850015tmuukas0">VALITUSLUVAN MYÖNTÄMINEN, VAATIMUKSET JA VÄLITOIMET</h2>
      <p>Siuntion Säästöpankille on myönnetty valituslupa 18.10.1984. Valituksessaan säästöpankki on vaatinut, että sen suorittama valvonta tutkittaisiin ja että valvotut saamiset vahvistettaisiin maksettaviksi konkurssipesien varoista.</p>
      <p>Kommandiittiyhtiön konkurssipesä ja A:n kuolinpesän konkurssipesä eivät ole käyttäneet niille varattua tilaisuutta vastauksen antamiseen.</p>
    </div>
    <div>
      <h2 id="19850015tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Siuntion Säästöpankki on Kommandiittiyhtiö A Kommanditbolag nimisen kommandiittiyhtiön ja sen vastuunalaisen yhtiömiehen A:n kuolinpesän konkursseissa 20.10.1983 toimitetuissa velkojainkuulusteluissa jättänyt oikeudelle samansisältöiset kirjelmät, joissa pankki on ilmoittanut valvovansa velallisilta olleet kirjelmissä lähemmin selvitetyt saamisensa. Valvontakirjelmät on luettu julki, jätetty oikeudelle ja liitetty käsiteltävinä olleiden konkurssiasioiden asiakirjavihkoon. Pankki on kertomansa mukaan jättänyt valvontakirjelmänsä tarkoituksin suorittaa saamisten valvonta jo velkojainkuulusteluissa.</p>
        <p>Saamisten valvontaa ei konkurssisäännön 19 §:n ja 24 §:n 1 ja 2 momentin säännökset huomioon ottaen voida suorittaa velkojainkuulustelussa vaan vasta konkurssissa määrättynä paikalletulopäivänä. Pankki on kuitenkin puheena olevien konkurssien paikalletulopäivänä oikeudessa saapuvilla olleessaan suullisesti viitannut oikeudelle aikaisemmin jätettyihin, valvontatilaisuudessa oikeudessa esillä olleisiin valvontakirjelmiin ja uudistanut niiden sisällön pankin valvonnaksi mainituissa konkursseissa. Korkein oikeus katsoo, ettei pankin näin suorittama valvonta ole ollut suullinen vaan konkurssisäännön 24 §:n 1 momentissa tarkoitettu kirjallinen valvonta. Alempien oikeuksien ei siten olisi pitänyt lausumillaan perusteilla jättää pankin valvontaa tutkimatta.</p>
      </div>
      <div>
        <h3>Päätöslauselma</h3>
        <p>Hovioikeuden tuomio ja kihlakunnanoikeuden konkurssituomio kumotaan siltä osin kuin Siuntion Säästöpankin valvonta on puheena olevissa konkursseissa jätetty tutkimatta. Pankin suorittama valvonta palautetaan Kirkkonummen kihlakunnanoikeuteen, jonka tulee ottaa asia ilmoituksetta käsiteltäväkseen ja antaa siinä uusi lausunto.</p>
        <div>
          <p>Ratkaisuun osallistuneet: presidentti Olsson, oikeusneuvokset Saarni-Rytkölä, Ådahl, Aro ja Roos</p>
        </div>
      </div>
    </div>
  </finlex:content>
</finlex:document>
