<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850193t</dcterms:identifier>
  <finlex:ecliIdentifier>ECLI:FI:KKO:1985:II193</finlex:ecliIdentifier>
  <dcterms:title>KKO:1985-II-193</dcterms:title>
  <dcterms:description>
    <p>
      <strong>Oikeudenkäyntikulut</strong>
    </p>
  </dcterms:description>
  <finlex:registerNumber>R85/467</finlex:registerNumber>
  <dcterms:date pvm="19851017">1985-10-17</dcterms:date>
  <finlex:fileCopyNumber>3434</finlex:fileCopyNumber>
  <dcterms:issued pvm="19851223">1985-12-23</dcterms:issued>
  <dcterms:abstract>
    <p>Syyte A:ta vastaan oli hylätty alioikeudessa ja HO:ssa. Koska myös virallinen syyttäjä oli jutussa rangaistukseen tuomitun B:n ohella HO:ssa uudistanut A:ta vastaan esittämänsä syytteen, A:lla ei ollut oikeutta saada B:ltä korvausta oikeudenkäyntikuluistaan HO:ssa.</p>
    <p>Vrt. <a href="http://www.finlex.fi/fi/oikeus/kko/kko/1958/19580107">KKO:1958-II-107</a></p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850193taloa0">ASIAN KÄSITTELY ALEMMISSA OIKEUKSISSA</a>
    <a href="19850193tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850193tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850193t.kko">
    <div>
      <h2 id="19850193taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Syyte Kotkan raastuvanoikeudessa</h3>
        <p>Virallinen syyttäjä on kertonut, että A ja B olivat 14.10.1983 Kotkassa, A kuljettanut C:n omistamaa henkilöautoa Hyväntuulentietä oikeaa ajokaistaa suoraan Kyminlinnan suuntaan ja Langinkoskentien risteyksen kohdalla tarpeettomasti estänyt muuta liikennettä pysäyttämällä autonsa tiellä vasemmalle kääntymistä ohjaavien liikennevalo-opasteiden näytettyä hänen kulkusuuntaansa punaista valoa sekä näin laiminlyönyt noudattaa olosuhteiden edellyttämää huolellisuutta ja varovaisuutta vahingon välttämiseksi jättäen tarkkailematta riittävästi liikennevalo-opasteen vaikutusaluetta, ja</p>
        <p>B kuljettanut henkilöautoa Hyväntuulentietä oikeaa ajokaistaa Kyminlinnan suuntaan ja laiminlyönyt pitää riittävän etäisyyden edellä kulkeneeseen A:n kuljettamaan henkilöautoon seurauksella, että A:n pysäytettyä autonsa tielle B:n auton etuosa oli törmännyt edellä ajaneen auton takaosaan, jolloin autot olivat vaurioituneet. Tämän vuoksi syyttäjä on vaatinut A:lle ja B:lle rangaistusta liikenteen vaarantamisesta.</p>
      </div>
      <div>
        <h3>Raastuvanoikeuden päätös 11.1.1984</h3>
        <p>Kuultuaan asianomistajana C:tä sekä A:ta ja B:tä heihin kohdistetuista syytteistä raastuvanoikeus, jossa C on yhtynyt B:hen kohdistettuun syytteeseen ja tämä A:han kohdistettuun syytteeseen, on lausunut selvitetyksi, että B oli 14.10.1983 Kotkassa kuljettanut henkilöautoa Hyväntuulentietä oikeaa ajokaistaa Kyminlinnan suuntaan ja laiminlyönyt pitää riittävää etäisyyttä edellä kulkeneeseen A:n kuljettamaan henkilöautoon. A:n pysäytettyä auton Langinkoskintien risteyksen kohdalla varmistuakseen siitä, koskivatko risteyksen liikennevalot häntä, B oli törmännyt autonsa etuosalla A:n kuljettaman auton takaosaan, jolloin autot olivat vaurioituneet. Sitä vastoin oli jäänyt näyttämättä, että A olisi edellä kerrotuin tavoin menetellessään tarpeettomasti estänyt muuta liikennettä tai laiminlyönyt noudattaa olosuhteiden edellyttämää huolellisuutta ja varovaisuutta vahingon välttämiseksi. Näillä perusteilla raastuvanoikeus, hyläten A:han kohdistetun syytteen, on tuominnut B:n tieliikennelain 10 â:n 1 momentin ja 98 â:n nojalla liikenteen vaarantamisesta kymmeneen 44 markan määräiseen päiväsakkoon eli maksamaan sakkoa 440 markkaa. Lisäksi B on velvoitettu korvaamaan C:n oikeudenkäyntikulut 400 markalla.</p>
      </div>
      <div>
        <h3>Kouvolan hovioikeuden päätös 2.5.1985</h3>
        <p>Hovioikeus, jonka tutkittavaksi virallinen syyttäjä ja B olivat valittamalla saattaneet jutun molemmat toistaen A:han raastuvanoikeudessa kohdistamansa syytteen sekä B vaatien myös häntä vastaan ajetun syytteen hylkäämistä, on jättänyt asian raastuvanoikeuden päätöksen varaan sekä velvoittanut B:n korvaamaan A:n vastauskulut hovioikeudessa 600 markalla.</p>
      </div>
    </div>
    <div>
      <h2 id="19850193tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>B on pyytänyt valituslupaa sekä vaatinut, että häntä vastaan ajettu syyte hylätään ja A tuomitaan rangaistukseen liikenteen vaarantamisesta ja että hänet vapautetaan korvaamasta A:n oikeudenkäyntikuluja hovioikeudessa. Valituslupa on myönnetty 15.8.1985. Virallinen syyttäjä ja A ovat antaneet heiltä pyydetyt vastaukset. C ei ole käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19850193tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Virallinen syyttäjä ja B ovat kumpikin raastuvanoikeudessa vaatineet A:lle rangaistusta. Koska myös virallinen syyttäjä B:n ohella on hovioikeudessa uudistunut A:ta vastaan esittämänsä rangaistusvaatimuksen, hovioikeuden ei olisi tullut velvoittaa B:tä korvaamaan A:n oikeudenkäyntikuluja hovioikeudessa. Päätöslauselma</p>
        <p>Hovioikeuden päätöksen lopputulosta ei muuteta muulla tavoin kuin että B vapautetaan korvaamasta A:n oikeudenkäyntikulut 600 markkaa hovioikeudessa. Jutun laatuun nähden B saa pitää hänellä jutussa Korkeimmassa oikeudessa olleet kulut vahinkonaan.</p>
        <div>
          <p>Ratkaisuun osallistuneet: oikeusneuvokset Miettinen, Jalanko, Ådahl, Hiltunen ja Aro</p>
        </div>
      </div>
    </div>
  </finlex:content>
</finlex:document>
