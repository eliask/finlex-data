<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850126t</dcterms:identifier>
  <finlex:ecliIdentifier>ECLI:FI:KKO:1985:II126</finlex:ecliIdentifier>
  <dcterms:title>KKO:1985-II-126</dcterms:title>
  <dcterms:description>
    <p>
      <strong>Tieliikenne</strong>
      <span>Tieliikennelain soveltamisala</span>
    </p>
  </dcterms:description>
  <finlex:registerNumber>R84/738</finlex:registerNumber>
  <dcterms:date pvm="19841217">1984-12-17</dcterms:date>
  <finlex:fileCopyNumber>4081/84</finlex:fileCopyNumber>
  <dcterms:issued pvm="19850905">1985-09-05</dcterms:issued>
  <dcterms:abstract>
    <p>Omakotitalon piha katsottiin TLL 5 §:n 3 mom:ssa tarkoitetuksi, tien ulkopuoliseksi alueeksi. (Näin myös kerrostalon piha, KKO:n päätös n:o 2159, annettu 5.9.1985)</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850126taloa0">ASIAN KÄSITTELY ALEMMISSA OIKEUKSISSA</a>
    <a href="19850126tmuukas0">VALITUSLUVAN MYÖNTÄMINEN, VÄLITOIMI JA VAATIMUKSET</a>
    <a href="19850126tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850126t.kko">
    <div>
      <h2 id="19850126taloa0">ASIAN KÄSITTELY ALEMMISSA OIKEUKSISSA</h2>
      <p>Valkealan kihlakunnanoikeus on virallisen syyttäjän syytteestä 31.5.1983 julistamassaan päätöksessä katsonut selvitetyksi, että Erkki L oli 28.8.1982 Kouvolan kaupungissa Jäkälätie 13:n pihalla, joka ei ollut yleisesti liikenteeseen käytettyä aluetta, peruuttaessaan moottorityökonetta laiminlyönyt noudattaa olosuhteiden edellyttämää varovaisuutta vaaran ja vahingon välttämiseksi varmistumatta siitä, ettei koneen takana ollut ketään, mistä oli ollut seurauksena, että hänen 3.9.1980 syntynyt poikansa Mikko L, joka oli seisonut koneen takana, oli jäänyt sen oikean takapyörän alle saaden välittömästi surmansa. Tämän vuoksi kihlakunnanoikeus on tieliikennelain 5 §:n 3 momentin ja 103 §:n sekä rikoslain 21 luvun 9 §:n ja 7 luvun 1 §:n nojalla tuominnut Erkki L:n yksin teoin tehdyistä liikennerikkomuksesta ja kuolemantuottamuksesta 15 päiväsakkoa vastaavaan 735 markan sakkoon.</p>
      <p>Kouvolan hovioikeus, jonka tutkittavaksi Erkki L oli saattanut jutun, on päätöksessään 28.8.1984 lausunut:</p>
      <p>"Kysymyksessä oleva omakotitalon piha-alue ei ole tieliikennelain 5 §:ssä tarkoitettu tien ulkopuolinen alue. Erkki L:n menettelyä ei siten voida arvioida tuon lainkohdan pohjalta. Asiakirjoista ilmenee, että Erkki L oli noin 5 tunnin ajan ennen kihlakunnanoikeuden päätöksestä ilmenevää onnettomuutta työskennellyt työkoneellaan omakotitalonsa piha-alueella. Hänen käsityksensä oli, että Mikko L oli tuolloin talon sisällä. Mikko L oli iältään alle kaksi vuotias. Yleisen elämänkokemuksen mukaan tämän ikäinen lapsi vaatii jatkuvaa vanhemman henkilön silmälläpitoa. Erkki L ei sen vuoksi ole voinut varoa, että Mikko L tulisi työkoneen luo ilman tällaista silmälläpitoa. Kihlakunnanoikeuden päätöksessä tarkoitetussa tilanteessa, ennenkuin Erkki L on ryhtynyt liikuttamaan konetta, hän oli normaalia huolellisuutta noudattaen tarkkaillut, ettei koneen siirtämisestä aiheutunut vaaraa. Tuolla huolellisuudella hän ei ole voinut havaita ilmeisesti välittömästi koneen vasemman takapyörän takana ollutta, siihen hänen huomaamattaan tullutta Mikko L:ää."</p>
      <p>Hovioikeus on lausumillaan perusteilla katsonut, ettei Erkki L ollut syyllistynyt rikoslain 21 luvun 9 §:ssä tarkoitettuun varomattomuuteen ja ettei hän siten ollut syyllistynyt hänen viakseen väitettyyn kuolemantuottamukseen. Sen vuoksi hovioikeus on kumonnut kihlakunnanoikeuden päätöksen ja hylännyt Erkki L:ää vastaan ajetun syytteen.</p>
    </div>
    <div>
      <h2 id="19850126tmuukas0">VALITUSLUVAN MYÖNTÄMINEN, VÄLITOIMI JA VAATIMUKSET</h2>
      <p>Valituslupa on myönnetty viralliselle syyttäjälle 12.11.1984. Erkki L on antanut häneltä pyydetyn vastauksen. Virallinen syyttäjä on vaatinut Erkki L:n tuomitsemista rangaistukseen liikennerikkomuksesta.</p>
    </div>
    <div>
      <h2 id="19850126tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Erkki L on syytteessä kerrotussa tilaisuudessa kuljettanut moottorikäyttöistä ajoneuvoa tieliikennelain 5 §:n 3 momentissa tarkoitetulla tien ulkopuolisella alueella. Hän ei ole menettelyllään jättänyt noudattamatta olosuhteiden edellyttämää varovaisuutta vaaran ja vahingon välttämiseksi.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Ailio, Takala, Hämäläinen, af Hällström ja Lindholm</p>
        </div>
      </div>
    </div>
  </finlex:content>
</finlex:document>
