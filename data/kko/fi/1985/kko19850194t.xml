<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850194t</dcterms:identifier>
  <finlex:ecliIdentifier>ECLI:FI:KKO:1985:II194</finlex:ecliIdentifier>
  <dcterms:title>KKO:1985-II-194</dcterms:title>
  <dcterms:description>
    <p>
      <strong>Kuittaus</strong>
      <span>Oikeudenkäynnissä tapahtuva kuittaus</span>
    </p>
    <p>
      <strong>Oikeudenkäyntimenettely</strong>
      <span>Riitajutut</span>
    </p>
  </dcterms:description>
  <finlex:registerNumber>S85/388</finlex:registerNumber>
  <dcterms:date pvm="19850926">1985-09-26</dcterms:date>
  <finlex:fileCopyNumber>3452</finlex:fileCopyNumber>
  <dcterms:issued pvm="19851227">1985-12-27</dcterms:issued>
  <dcterms:abstract>
    <p>Velkomusjutussa haastetta ottamatta tehty väitettyihin vastasaataviin perustuva kuittausvaatimus tutkittiin ja jutun yhteydessä tehtynä hylättiin näyttämättömänä.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850194taloa0">ASIAN KÄSITTELY ALEMMISSA OIKEUKSISSA</a>
    <a href="19850194tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850194tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850194t.kko">
    <div>
      <h2 id="19850194taloa0">ASIAN KÄSITTELY ALEMMISSA OIKEUKSISSA</h2>
      <p>Hyvinkään kihlakunnanoikeus on C:n kanteesta 11.3.1983 julistamassaan päätöksessä lausunut selvitetyksi, että C oli 4.8.1980 antanut A:lle ja B:lle rahaa 22.500 markkaa ja 12.9.1980 lisäksi 2.500 markkaa puolisoiden A:n ja B:n kiinteistön ostoa varten. A ja B olivat suorittaneet C:n heille antamasta summasta 3.11.1981 takaisin 5.000 markkaa maininnalla "osasuoritus", kieltäytyen sen jälkeen maksamasta enempää, koska loppusumma 20.000 markkaa oli korvausta C:n asumis- sekä elanto- ja matkakustannuksista. C oli asunut A ja B kiinteistöllä kolme huonetta ja keittiön käsittävässä asunnossa kesäkuusta 1980 lokakuuhun 1981.</p>
      <p>Koska A ja B eivät kuitenkaan olleet näyttäneet, että heidän ja C:n välillä olisi sovittu, että C maksaa vastiketta käyttämästään asunnosta ja korvausta yhteisistä elanto- tai matkakustannuksista, kihlakunnanoikeus on, vaatimukset enemmälti hyläten, velvoittanut A:n ja B:n yhteisvastuullisesti suorittamaan C:lle vaaditut 20.000 markka 5 prosentin korkoineen haasteen tiedoksiantopäivästä 29.12.1982 lukien sekä korvaamaan C:n oikeudenkäyntikulut 2.000 markalla.</p>
      <div>
        <h3>Helsingin hovioikeuden tuomio 13.2.1985</h3>
        <p>Hovioikeus, jonka tutkittavaksi A ja B olivat valittamalla saattaneet jutun, on jättänyt asian kihlakunnanoikeuden päätöksen varaan.</p>
      </div>
    </div>
    <div>
      <h2 id="19850194tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>A ja B ovat pyytäneet valituslupaa ja toistaneet kihlakunnanoikeudessa esittämänsä kuittausvaatimuksen. Vaihtoehtoisesti A ja B ovat vaatineet, että C:lle palautettavaa määrää ainakin alennettaisiin.</p>
      <p>Valituslupa on myönnetty 26.4.1985. C on antanut häneltä valituksen johdosta pyydetyn vastauksen.</p>
    </div>
    <div>
      <h2 id="19850194tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>A:n ja B:n jutussa haastetta ottamatta tekemä, heidän väittämiinsä vastasaataviin perustuva kuittausvaatimus on jäänyt näyttämättä.</p>
      </div>
      <div>
        <h3>Tuomiolauselma</h3>
        <p>Kuittausvaatimus tässä yhteydessä tehtynä hylätään. Hovioikeuden tuomion lopputulosta ei muuteta. A ja B velvoitetaan yhteisvastuullisesti suorittamaan C:lle korvaukseksi hänellä vastauksen antamisesta Korkeimmassa oikeudessa olleista kuluista 1.000 markkaa.</p>
        <div>
          <p>Ratkaisuun osallistuneet: oikeusneuvokset Miettinen, Jalanko, Saarni-Rytkölä, Ådahl ja Hiltunen</p>
        </div>
      </div>
    </div>
  </finlex:content>
</finlex:document>
