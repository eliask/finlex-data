<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850194t</dcterms:identifier>
  <finlex:ecliIdentifier>ECLI:FI:KKO:1985:II194</finlex:ecliIdentifier>
  <dcterms:title>KKO:1985-II-194</dcterms:title>
  <dcterms:description>
    <p>
      <strong>Kuittaus</strong>
      <span>Oikeudenkäynnissä tapahtuva kuittaus</span>
    </p>
    <p>
      <strong>Oikeudenkäyntimenettely</strong>
      <span>Riitajutut</span>
    </p>
  </dcterms:description>
  <finlex:registerNumber>S85/388</finlex:registerNumber>
  <dcterms:date pvm="19850926">1985-09-26</dcterms:date>
  <finlex:fileCopyNumber>3452</finlex:fileCopyNumber>
  <dcterms:issued pvm="19851227">1985-12-27</dcterms:issued>
  <dcterms:abstract>
    <p>Velkomusjutussa haastetta ottamatta tehty väitettyihin vastasaataviin perustuva kuittausvaatimus tutkittiin ja jutun yhteydessä tehtynä hylättiin näyttämättömänä.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850194taloa0">ASIAN KÄSITTELY ALEMMISSA OIKEUKSISSA</a>
    <a href="19850194tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850194tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850194t.kko">
    <div>
      <h2 id="19850194taloa0">ASIAN KÄSITTELY ALEMMISSA OIKEUKSISSA</h2>
      <p>Hyvinkään kihlakunnanoikeus on Helvi Ilona Tuomen kanteesta 11.3.1983 julistamassaan päätöksessä lausunut selvitetyksi, että Tuomi oli 4.8.1980 antanut Jukka Into ja Marja Sinikka Taskiselle rahaa 22.500 markkaa ja 12.9.1980 lisäksi 2.500 markkaa Taskisen puolisoiden kiinteistön ostoa varten. Taskiset olivat suorittaneet Tuomen heille antamasta summasta 3.11.1981 takaisin 5.000 markkaa maininnalla "osasuoritus", kieltäytyen sen jälkeen maksamasta enempää, koska loppusumma 20.000 markkaa oli korvausta Tuomen asumis- sekä elanto- ja matkakustannuksista. Tuomi oli asunut Taskisten kiinteistöllä kolme huonetta ja keittiön käsittävässä asunnossa kesäkuusta 1980 lokakuuhun 1981.</p>
      <p>Koska Taskiset eivät kuitenkaan olleet näyttäneet, että heidän ja Tuomen välillä olisi sovittu, että Tuomi maksaa vastiketta käyttämästään asunnosta ja korvausta yhteisistä elanto- tai matkakustannuksista, kihlakunnanoikeus on, vaatimukset enemmälti hyläten, velvoittanut Jukka Into ja Marja Sinikka Taskisen yhteisvastuullisesti suorittamaan Tuomelle vaaditut 20.000 markka 5 prosentin korkoineen haasteen tiedoksiantopäivästä 29.12.1982 lukien sekä korvaamaan Tuomen oikeudenkäyntikulut 2.000 markalla.</p>
      <div>
        <h3>Helsingin hovioikeuden tuomio 13.2.1985</h3>
        <p>Hovioikeus, jonka tutkittavaksi Taskiset olivat valittamalla saattaneet jutun, on jättänyt asian kihlakunnanoikeuden päätöksen varaan.</p>
      </div>
    </div>
    <div>
      <h2 id="19850194tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Taskiset ovat pyytäneet valituslupaa ja toistaneet kihlakunnanoikeudessa esittämänsä kuittausvaatimuksen. Vaihtoehtoisesti Taskiset ovat vaatineet, että Tuomelle palautettavaa määrää ainakin alennettaisiin.</p>
      <p>Valituslupa on myönnetty 26.4.1985. Tuomi on antanut häneltä valituksen johdosta pyydetyn vastauksen.</p>
    </div>
    <div>
      <h2 id="19850194tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Taskisten jutussa haastetta ottamatta tekemä, heidän väittämiinsä vastasaataviin perustuva kuittausvaatimus on jäänyt näyttämättä.</p>
      </div>
      <div>
        <h3>Tuomiolauselma</h3>
        <p>Kuittausvaatimus tässä yhteydessä tehtynä hylätään. Hovioikeuden tuomion lopputulosta ei muuteta. Jukka Into ja Marja Sinikka Taskinen velvoitetaan yhteisvastuullisesti suorittamaan Tuomelle korvaukseksi hänellä vastauksen antamisesta Korkeimmassa oikeudessa olleista kuluista 1.000 markkaa.</p>
        <div>
          <p>Ratkaisuun osallistuneet: oikeusneuvokset Miettinen, Jalanko, Saarni-Rytkölä, Ådahl ja Hiltunen</p>
        </div>
      </div>
    </div>
  </finlex:content>
</finlex:document>
