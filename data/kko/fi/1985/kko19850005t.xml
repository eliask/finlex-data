<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850005t</dcterms:identifier>
  <finlex:ecliIdentifier>ECLI:FI:KKO:1985:II5</finlex:ecliIdentifier>
  <dcterms:title>KKO:1985-II-5</dcterms:title>
  <dcterms:description>
    <p>
      <strong>Jakolaki</strong>
      <span>Vesijätön jako</span>
    </p>
  </dcterms:description>
  <finlex:registerNumber>M83/52</finlex:registerNumber>
  <dcterms:date pvm="19841001">1984-10-01</dcterms:date>
  <finlex:fileCopyNumber>3107/84</finlex:fileCopyNumber>
  <dcterms:issued pvm="19850128">1985-01-28</dcterms:issued>
  <dcterms:abstract>
    <p>Jakolain 29 §:n 2 mom:n mukaisessa vesijätön jakotoimituksessa katsottiin olevan olemassa erityinen syy lunastaa vesijättöä sellaiseen vesijätön osakastilaan, jonka tilukset eivät rajoittuneet vesijättöön.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850005taloa0">ASIAN KÄSITTELY ALEMMISSA OIKEUKSISSA</a>
    <a href="19850005tmuukas0">VAATIMUKSET JA VÄLITOIMET</a>
    <a href="19850005tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850005t.kko">
    <div>
      <h2 id="19850005taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Toimitusmiesten ratkaisu 26.5.1980</h3>
        <p>Sitten kun Hirvensalmen kunnan Puttolan kylän talolle n:o 2, saman kunnan Syväsmäen kylän taloille n:ot 6 ja 7, Mikkelin maalaiskunnan Puttolan kylän taloille n:ot 1 ja 2 sekä saman kunnan Syväsmäen kylän talolle n:o 7 kuuluvilla, Puulavedestä syntyneillä vesijätöillä suoritetussa vesijätön jakotoimituksessa Hirvensalmelta oleva maanviljelijä Pentti Hurri oli Taneli Hurrin perikunnan osakkaana vaatinut, että perikunnan omistamaan Hirvensalmen kunnan Syväsmäen kylässä olevan Lahtelan tilan RN:o 6:3, jonka osuus kyseisistä vesijätöistä oli 8,9 prosenttia, tuli saada jaossa vesijättöä Rätkynsaaren eteläpuolella olevasta saaresta, toimitusmiehet olivat katsoneet, ettei Lahtelan tilan osalta ollut olemassa sellaisia jakolain 29 §:n 2 momentissa tarkoitettuja erityisiä syitä saada tilaan lunastetuksi vesijättöä kyseisestä saaresta, ja jättäneet saaren edelleen jakokunnan yhteiseksi.</p>
      </div>
      <div>
        <h3>Itä-Suomen maaoikeuden päätös 1.9.1982</h3>
        <p>Maaoikeus, jonka tutkittavaksi Pentti Hurri saattoi toimituksen, tutki jutun ja kun Pentti Hurrin tarkoittama Rätkynsaaren eteläpuolella oleva saari tarkoituksenmukaisesti palveli myöskin jakokunnan osakkaiden yhteisiä tarpeita, maaoikeus katsoi, ettei Pentti Hurrin valitus antanut aihetta muuttaa toimitusta, ja harkitsi oikeaksi hylätä valituksen ja vahvistaa toimituksen jakolain 174 ja 326 §:n mukaisesti tarkastettuna.</p>
      </div>
    </div>
    <div>
      <h2 id="19850005tmuukas0">VAATIMUKSET JA VÄLITOIMET</h2>
      <p>Pentti Hurri on valittamalla hakenut muutosta maaoikeuden päätökseen. Valituksen johdosta toimitusinsinööri ja maanmittaushallitus ovat kumpikin antaneet lausunnon. Maanmittaushallituksen lausunnon johdosta toimituksen asianosaisille on varattu tilaisuus antaa selitys, jota tilaisuutta vain Pentti Hurri on käyttänyt.</p>
    </div>
    <div>
      <h2 id="19850005tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Jakolain 29 §:n 2 momentin mukaan voidaan erityisestä syystä vesijättöä lunastaa sellaiseenkin tilaan, jolle kuuluu sen kohdalla oleva vesialue, tai muuhunkin tilaan, jos tällä tilalla on osuus vesijättöön. Sanotussa lainkohdassa ei ole määritelty, mitä tarkoitetaan erityisellä syyllä. Hallituksen esityksestä n:o 51 vuodelta 1961 jakolain muuttamiseksi ei myöskään saa tulkinnallista johtoa säännöksen soveltamiseen.</p>
        <p>Lahtelan tila RN:o 6:3 ei rajoitu jaettavaan vesijättöön eikä tilalla ole omaa ranta-aluetta, vaikka tilalla on suhteellisen suuri osuus vesialueisiin. Tilan osuus jaettavasta yhteensä 9,082 hehtaarin vesijättöalueesta on 8,9 prosenttia. Rätkynsaaren eteläpuolella olevan, toimituksessa osakkaiden yhteiseksi jätetyn erillisen saaren pinta-ala on 1,649 hehtaaria.</p>
        <p>Korkein oikeus katsoo, että Lahtelan tilan osuus kyseisestä vesijätöstä on niin huomattava, että vesijätön jaossa olisi ollut mahdollista erottaa tilalle tarkoituksenmukaisesti käytettävissä oleva maa-alue sanotusta nyt yhteiseksi jätetystä saaresta. Tällaisen alueen erottaminen Lahtelan tilalle ei vaikeuta muiden osakkeiden asianmukaista vesijätön tai vesialueen taikka tilain käyttöä. Myöskään ei ole näytetty olevan tarvetta jättää koko mainittua saarta jakokunnan yhteiseksi. Edellä kerrotuilla perusteilla Korkein oikeus katsoo, että Lahtelan tilan osalta on olemassa jakolain 29 §:n 2 momentissa tarkoitettu erityinen syy hyväksyä tilan omistajan vaatimus saada kyseisestä saaresta lunastaa vesijättöä tilaan liitettäväksi.</p>
      </div>
      <div>
        <h3>Tuomiolauselma</h3>
        <p>Maaoikeuden päätös ja toimitusmiesten ratkaisu kumotaan. Toimitus palautetaan toimitusmiehille uudelleen käsiteltäväksi siten, että Lahtelan tilaan RN:o 6:3 lunastetaan edellä mainitusta Rätkynsaaren eteläpuolella olevasta saaresta Pentti Hurrin maaoikeudessa vaatima noin 4.000 neliömetrin suuruinen alue.</p>
        <div>
          <p>Ratkaisuun osallistuneet: oikeusneuvokset Jalanko, Heinonen, Portin, Nybergh ja Hiltunen</p>
        </div>
      </div>
    </div>
  </finlex:content>
</finlex:document>
