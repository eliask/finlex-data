<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850031t</dcterms:identifier>
  <finlex:ecliIdentifier>ECLI:FI:KKO:1985:II31</finlex:ecliIdentifier>
  <dcterms:title>KKO:1985-II-31</dcterms:title>
  <dcterms:description>
    <p>
      <strong>Yhteisomistusoikeus</strong>
      <span>Uskotun miehen määrääminen</span>
    </p>
  </dcterms:description>
  <finlex:registerNumber>S84/606</finlex:registerNumber>
  <dcterms:date pvm="19841107">1984-11-07</dcterms:date>
  <finlex:fileCopyNumber>3518/84</finlex:fileCopyNumber>
  <dcterms:issued pvm="19850305">1985-03-05</dcterms:issued>
  <dcterms:abstract>
    <p>Uskottu mies oli määrätty hoitamaan yhteistä omaisuutta yhteisomistaja A:n hakemuksesta, jota muut yhteisomistajat eivät olleet vastustaneet. Kun A:n menettelyä hänen hakiessaan yksin uskotun miehen määräämistä ei voitu pitää perusteettomana, määräyksen hakemisesta aiheutuneet kustannukset jaettiin yhteisomistajien kesken heidän osuuksiensa mukaisessa suhteessa.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850031taloa0">ASIAN KÄSITTELY ALEMMISSA OIKEUKSISSA</a>
    <a href="19850031tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850031tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850031t.kko">
    <div>
      <h2 id="19850031taloa0">ASIAN KÄSITTELY ALEMMISSA OIKEUKSISSA</h2>
      <p>Piikkiön kihlakunnanoikeus on A:n B:tä ja hänen myötäpuoliaan vastaan ajamasta kanteesta 31.10.1983 julistamassaan päätöksessä lausunut selvitetyksi, että Piikkiön kunnan Raadelman yksinäistaloa olevan Raadelma nimisen tilan RN:o 1:178 ja saman kunnan Räfnäsin kylässä olevan Raadelma II nimisen tilan RN:o 1:2 omistusoikeus jakautui siten, että A omisti siitä 158/1000 osaa, B 163/1000 osaa, C 237/1000 osaa, D 363/1000 osaa, E 49/1000 x 79/1000 osaa ja F 51/100 x 79/1000 osaa. A:n hakemuksesta kihlakunnanoikeus oli 10.5.1983 eräistä yhteisomistussuhteista annetun lain 6 §:n 1 momentin nojalla määrännyt asianajaja G:n uskottuna miehenä hoitamaan sanottua yhteistä omaisuutta. Uskotun miehen määräämisestä A:lla oli ollut 3.538,20 markan suuruiset kustannukset. A, jonka oma osuus kuluista hänen omistamansa osuuden mukaisessa suhteessa laskettuna oli 559,05 markkaa, oli vaatinut 31.5.1983 päivätyssä kirjeessä muilta yhteisomistajilta paitsi D:ltä heidän osuuksiaan sanotuista kustannuksista 16 prosentin korkoineen ja D:lle 15.6.1983 lähetetyssä tilillepanokortissa tämän osuutta niistä samoin 16 prosentin korkoineen, joihin vaatimuksiin ei kuitenkaan ollut suostuttu.</p>
      <p>Kun uskotun miehen määrääminen oli tapahtunut kaikkien yhteisomistajien hyväksi ja siitä oli koitunut ja vastaisuudessakin koitui heille etua ja kun määräämisestä johtuneista kuluista oli heidän kaikkien vastattava, kihlakunnanoikeus on velvoittanut yhteisomistajat osallistumaan osuuksiensa mukaisessa suhteessa näihin kustannuksiin, joiden ei ollut osoitettu olleen virheellisiä eikä kohtuuttomia, ja siten suorittamaan A:lle, B:n 576 markkaa 75 penniä, C:n 838 markkaa 55 penniä, E:n 136 markkaa 95 penniä ja F:n 142 markkaa 55 penniä, kukin erä 16 prosentin korkoineen 30.6.1983 alkaen, sekä D:n 1.284 markkaa 35 penniä niin ikään 16 prosentin korkoineen 15.7.1983 lukien. Sen lisäksi B ja hänen mainitut myötäpuolensa on velvoitettu yhteisvastuullisesti korvaamaan A:n oikeudenkäyntikulut 8.460,90 markalla.</p>
      <p>Turun hovioikeus, jonka tutkittavaksi B myötäpuolineen oli saattanut jutun, on 27.4.1984 antamassaan päätöksessä katsonut, ettei ollut syytä muulla tavoin muuttaa kihlakunnanoikeuden päätöstä kuin että B:n, C:n, E:n, F:n ja D:n yhteisvastuullisesti A:lle maksettavaksi määrätty oikeudenkäyntikulujen korvaus alennettiin 6.500 markkaan.</p>
    </div>
    <div>
      <h2 id="19850031tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>B myötäpuolineen on pyytänyt valituslupaa ja vaatinut, että A:n kanne hylätään ja hänet velvoitetaan korvaamaan heidän oikeudenkäyntikulunsa tai heidän maksuvelvollisuuttaan alennetaan yhteensä 1.000 markalla sekä että joka tapauksessa viivästyskorko määrätään maksettavaksi kunkin osalta vasta haasteen tiedoksiantopäivästä lukien ja A:lle maksettavaksi määrättyä oikeudenkäyntikulujen korvausta vielä alennetaan.</p>
      <p>B:lle myötäpuolineen on myönnetty valituslupa 12.9.1984. A on antanut häneltä pyydetyn vastauksen.</p>
    </div>
    <div>
      <h2 id="19850031tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Uskotun miehen määrääminen on ollut tarpeen eikä sitä ole B:n ja hänen myötäpuoltensa taholta vastustettu. A:n menettelyä hänen hakiessaan yksin uskotun miehen määräämistä ei voida pitää perusteettomana. Näillä ja sillä alempien oikeuksien lausumalla perusteella, ettei kustannusten ole osoitettu olleen virheellisiä eikä kohtuuttomia, Korkein oikeus katsoo, että myös B ja hänen myötäpuolensa ovat vastuussa niiden maksamisesta.</p>
      </div>
      <div>
        <h3>Tuomiolauselma</h3>
        <p>Hovioikeuden päätöksen lopputulosta ei muuteta. B, C, E, F ja D velvoitetaan yhteisvastuullisesti suorittamaan A:lle korvaukseksi hänellä vastauksen antamisesta täällä olleista kuluista 1.300 markkaa.</p>
      </div>
      <div>
        <h3>Esittelijän mietintö ja eri mieltä olevan jäsenen lausunto</h3>
        <p>Esittelijän mietintö: Korkein oikeus katsonee, että eräistä yhteisomistussuhteista annetun lain 13 §:n 3 momentin määräys ei koske yhden yhteisomistajan hakemuksesta tapahtuneesta uskotun miehen määräämisestä aiheutuneita kustannuksia eikä sanotussa laissa ole muutakaan säännöstä, jonka nojalla A olisi oikeutettu perimään muilta yhteisomistajilta sanotut kustannukset. Myöskään yleisistä oikeusperiaatteista ei ole johdettavissa selkeästi tähän tilanteeseen soveltuvaa perustetta kanteen hyväksymiselle. Tämän vuoksi Korkein oikeus kumonnee hovioikeuden ja kihlakunnanoikeuden päätökset, hylännee kanteen ja vapauttanee B:n myötäpuolineen heille jutussa tuomitusta korvausvelvollisuudesta. Asian laadun vuoksi he saanevat kuitenkin pitää vahinkonaan heillä jutussa olleet oikeudenkäyntikulut.</p>
        <p>Oikeusneuvos Heinonen: Hyväksyn mietinnön.</p>
        <div>
          <p>Ratkaisuun osallistuneet: oikeusneuvokset Portin, Nybergh, Hiltunen ja Ketola</p>
        </div>
      </div>
    </div>
  </finlex:content>
</finlex:document>
