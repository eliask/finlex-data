<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850095t</dcterms:identifier>
  <finlex:ecliIdentifier>ECLI:FI:KKO:1985:II95</finlex:ecliIdentifier>
  <dcterms:title>KKO:1985-II-95</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
      <span>Työstä johtuvat olosuhteet</span>
    </p>
  </dcterms:description>
  <finlex:registerNumber>VA84/327</finlex:registerNumber>
  <dcterms:date pvm="19850212">1985-02-12</dcterms:date>
  <finlex:fileCopyNumber>1531</finlex:fileCopyNumber>
  <dcterms:issued pvm="19850610">1985-06-10</dcterms:issued>
  <dcterms:abstract>
    <p>Työntekijä oli ollessaan työnantajansa määräyksestä eräillä kursseilla vammautunut juodessaan virvoitusjuomaa pullosta, joka oli kolahtanut hänen hampaaseensa, niin että se oli katkennut. Tapaturman ei katsottu aiheutuneen tehtävien suorittamisesta johtuvista olosuhteista ja sen vuoksi korvausta ei määrätty suoritettavaksi tapaturmavakuutuksesta.</p>
    <p>Ään.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850095taloa0">ASIAN KÄSITTELY ALEMMISSA OIKEUKSISSA</a>
    <a href="19850095tmuukas0">VALITUSLUVAN MYÖNTÄMINEN, VAATIMUKSET JA VÄLITOIMI</a>
    <a href="19850095tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850095t.kko">
    <div>
      <h2 id="19850095taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Tapaturmaviraston päätös 23.4.1982</h3>
        <p>Vaihetyöntekijä A, joka on puolustusministeriön työsopimussuhteisessa palveluksessa, oli työnantajansa määräyksestä ollut työsuojelun yhteistoimintakursseilla. Kurssiohjelman mukaisten luentojen välisellä tauolla A oli 12.3.1982 hakenut virvoitusjuomapullon juoma-automaatista ja juodessaan pullosta sen suu oli kolahtanut etuhampaaseen, joka oli katkennut.</p>
        <p>Tapaturmavirasto on evännyt korvauksen, koskei tapaturma ollut kohdannut A:ta työssä eikä siitä johtuvissa sellaisissa olosuhteissa, että sitä oli ollut pidettävä tapaturmavakuutuslain 4 §:ssä tarkoitettuna työtapaturmana.</p>
      </div>
      <div>
        <h3>Tapaturmalautakunnan päätös 25.8.1982</h3>
        <p>Tapaturmalautakunta, jonka tutkittavaksi A on saattanut asian, on katsonut, että tapaturma oli kohdannut A:ta hänen tapaturmavakuutuslain 4 §:ssä tarkoitetussa työssään ja sen vuoksi, kumoten tapaturmaviraston päätöksen, sanotun pykälän 1 momentin 1 kohdan nojalla määrännyt tapaturmaviraston suorittamaan A:lle tapaturman johdosta lainmukaisen korvauksen.</p>
      </div>
      <div>
        <h3>Vakuutusoikeuden päätös 10.4.1984</h3>
        <p>Vakuutusoikeus, jonka tutkittavaksi tapaturmavirasto on saattanut asian, on lausunut, ettei tapaturma ollut kohdannut A:ta hänen työssään eikä sellaisissa siitä johtuvissa olosuhteissa, että sitä olisi pidettävä tapaturmavakuutuslain 4 §:ssä tarkoitettuna työtapaturmana. Sen vuoksi vakuutusoikeus on kumonnut tapaturmalautakunnan päätöksen ja vapauttanut tapaturmaviraston korvausvelvollisuudesta.</p>
      </div>
    </div>
    <div>
      <h2 id="19850095tmuukas0">VALITUSLUVAN MYÖNTÄMINEN, VAATIMUKSET JA VÄLITOIMI</h2>
      <p>Valituslupa on myönnetty 6.11.1984. A on vaatinut vakuutusoikeuden päätöksen kumoamista ja korvausta työtapaturmasta. Tapaturmavirasto on antanut siltä vaaditun vastauksen.</p>
    </div>
    <div>
      <h2 id="19850095tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>A:n vammautuessa tapaturmaisesti hän oli kyllä ollut tapaturmavakuutuslaissa tarkoitetulla tavalla työnantajansa asioilla tämän määräämillä kursseilla. Tapaturma ei kuitenkaan ole aiheutunut kurssiin osallistumisesta johtuvista olosuhteista eikä siis ole syy-yhteydessä hänen tehtäviinsä. Sen vuoksi tapaturmaa ei ole korvattava tapaturmavakuutuksesta.</p>
      </div>
      <div>
        <h3>Päätöslauselma</h3>
        <p>Vakuutusoikeuden päätöksen lopputulosta ei muuteta.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Ketola: Pidän mahdollisena, että A:ta kohdannut tapaturma on johtunut kurssiin osallistumisesta johtuvista olosuhteista, ja siten riittävänä sille, että kysymyksessä on korvattava tapaturma. Sen vuoksi, kumoten vakuutusoikeuden päätöksen, määrään tapaturmaviraston suorittamaan A:lle tapaturman johdosta lainmukaisen korvauksen ja palautan asian vakuutusoikeudelle tästä aiheutuvia toimenpiteitä varten.</p>
        <div>
          <p>Ratkaisuun osallistuneet: oikeusneuvokset Heinonen, Portin, Mörä ja Lindholm</p>
        </div>
      </div>
    </div>
  </finlex:content>
</finlex:document>
