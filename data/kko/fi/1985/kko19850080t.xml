<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850080t</dcterms:identifier>
  <finlex:ecliIdentifier>ECLI:FI:KKO:1985:II80</finlex:ecliIdentifier>
  <dcterms:title>KKO:1985-II-80</dcterms:title>
  <dcterms:description>
    <p>
      <strong>Vesilaki</strong>
    </p>
    <p>
      <strong>Rangaistuksen mittaaminen</strong>
    </p>
  </dcterms:description>
  <finlex:registerNumber>VE83/9</finlex:registerNumber>
  <dcterms:date pvm="19840911">1984-09-11</dcterms:date>
  <finlex:fileCopyNumber>2792/84</finlex:fileCopyNumber>
  <dcterms:issued pvm="19850516">1985-05-16</dcterms:issued>
  <dcterms:abstract>
    <p>Mitatessaan rangaistusta luvattomasta pohjaveden ottamisesta KKO kiinnitti huomiota veden ottamisen suunniteltuun jatkuvuuteen, otetun vesimäärän suuruuteen, rikoksen kestoaikaan ja tekijäin osoittamaan välinpitämättömyyteen muiden pohjaveden saannista sekä sen vuoksi korotti syytetyille tuomittua rangaistusta, vaikka rikoksesta aiheutunut vahinko olikin osoittautunut melko vähäiseksi.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850080taloa0">ASIAN KÄSITTELY ALEMMISSA OIKEUKSISSA</a>
    <a href="19850080tmuukas0">VAATIMUKSET KORKEIMMASSA OIKEUDESSA</a>
    <a href="19850080tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850080t.kko">
    <div>
      <h2 id="19850080taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimukset Länsi-Suomen vesioikeudessa</h3>
        <p>Helge Emil Rönnholm Villamon Voima Oy:n toiminnoista vastaavana henkilönä sekä Irja Ilona Rönnholm toiminimellä Isojoen Lohi, Irja Rönnholm olivat vuosina 1960 - 1962 tapahtuneen luvattoman rakentamisen yhteydessä aiheuttaneet Isojoen kunnan Villamon kylässä paineellisen pohjavesiesiintymän purkautumisen, joka johti pohjaveden tuntuvaan alenemiseen. Pohjaveden purkautuman paikalle Alamyllyn tilalle RN:o 4:57 he olivat rakentaneet kaivon ja ilman vesioikeuden lupaa ottaneet siitä pohjavettä kalanviljelylaitokselle ja juoksuttaneet osan kaivon vedestä jokeen. Pohjaveden pinnan aleneminen ja pohjaveden ottaminen olivat aiheuttaneet Junttilan ja hänen myötäpuolensa kaivojen kuivumista ja heidän käytettävissään olleiden pohjavesivarojen tuntuvaa vähenemistä. Sen vuoksi maanviljelijä Heikki Johannes Junttila ja hänen jäljempänä mainitut myötäpuolensa ovat asianomistajina vaatineet vastaajien Helge Emil ja Irja Ilona Rönnholmin tuomitsemista rangaistukseen jatketusta vesilain säännösten rikkomisesta. Lisäksi he ovat muun ohella vaatineet Helge Emil ja Irja Ilona Rönnholmin velvoittamista yhteisvastuullisesti korvaamaan heille pohjaveden alenemisesta aiheutuneen haitan seuraavasti:</p>
        <p>1. Junttilalle tilojen Junttila RN:o 6:77 ja Pikku Junttila RN:o 6:96 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 -1968 1.500, talousveden saannin estymisestä ja vaikeutumisesta 1.000, veden kuljetuskustannuksista kuivana aikana 900 ja kaivojen syventämiskustannuksista 2.500 markkaa,</p>
        <p>2. Asko Tapani Kiviniemelle tilan Kiviniemi RN:o 4:89 osalta kaivojen kuivumisesta ja siitä johtuneesta juomaveden saannin estymisestä ja vaikeutumisesta 1.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 600 ja kaivojen syventämiskustannuksista 2.000 markkaa,</p>
        <p>3. Teuvo Kalervo Korkeaharjulle tilan Myllyniemi RN:o 4:30 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 1.000 ja kaivojen syventämiskustannuksista 2.500 markkaa,</p>
        <p>4. Lauri Nikolai Laineelle tilan RN:o 8:32 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 1.000, kaivojen syventämiskustannuksista 1.500 ja pumppujen rikkoutumisesta kuivan kauden yllättäessä 800 sekä kaivoveden loppumisesta vuonna 1979 aiheutuneista kustannuksista yhteensä 4.840 ja pumppujen rikkoutumisesta vuosina 1974 ja 1979 yhteensä 1.319 markkaa,</p>
        <p>5. Kalevi Johannes Lauhaluomalle tilan RN:o 4:98 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, veden kuljetuskustannuksista kuivana aikana 1.000, kaivojen syventämiskustannuksista 1.500 ja pumppujen rikkoutumisesta kuivan kauden yllättäessä 600 sekä tammikuussa 1979 tapahtuneesta kaivon veden loppumisesta aiheutuneesta pumpun rikkoutumisesta johtuneista kuluista 400 markkaa,</p>
        <p>6. Ritva-Liisa Anneli Lauhaluomalle ja hänen lapsilleen tilan Vainionpää RN:o 4:99 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 3.000, kaivojen syventämiskustannuksista 1.500 ja pumppujen rikkoutumisesta kuivan kauden yllättäessä 2.500 markkaa,</p>
        <p>7. Toivo Antero Siltaojalle tilan Siltaoja RN:o 6:75 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 1.300, talousveden saannin estymisestä ja vaikeutumisesta 800, veden kuljetuskustannuksista kuivana aikana 600, kaivojen syventämiskustannuksista 2.500 ja pumppujen rikkoutumisesta kuivan kauden yllättäessä 800 markkaa,</p>
        <p>8. Eero Frans Ylikoskelle tilan Ylikoski RN:o 4:60 osalta kaivojen kuivumisesta ja siitä johtuneesta juomaveden saannin estymisestä ja vaikeutumisesta 1.500, talousveden saannin estymisestä ja vaikeutumisesta 3.000 ja veden kuljetuskustannuksista kuivana aikana 1.200 markkaa,</p>
        <p>9. Olavi Yli-Villamolle tilan Villamo RN:o 1:134 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 3.000 ja kaivojen syventämiskustannuksista 5.000 markkaa ja</p>
        <p>10. Raimo Halkolalle tilan Ala-Halkola RN:o 1:131 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1976 2.000, talousveden saannin estymisestä ja vaikeutumisesta 1.000 ja kaivojen syventämiskustannuksista 1.000 markkaa.</p>
        <p>Vielä asianomistajat ovat vaatineet korvauksille laillista korkoa sekä korvausta oikeudenkäyntikuluistaan.</p>
        <p>Virallinen syyttäjä on yhtynyt asianomistajien rangaistusvaatimukseen ja, viitaten vesilain 1 luvun 18 §:ään ja 9 luvun 7 §:ään, katsonut Helge Emil ja Irja Ilona Rönnholmin syyllistyneen vesilain 13 luvun 2 ja 11 §:n vastaiseen menettelyyn sekä vaatinut heille rangaistusta näiden lainkohtien ja rikoslain 7 luvun 2 §:n nojalla.</p>
        <p>Helge Emil ja Irja Ilona Rönnholm ovat kiistäneet asianomistajien ja syyttäjän rangaistusvaatimuksen ja asianomistajien korvausvaatimukset sekä perusteiltaan että määriltään ja puolestaan vaatineet asianomistajilta korvausta oikeudenkäyntikuluistaan.</p>
      </div>
      <div>
        <h3>Vesioikeuden päätös 7.7.1980</h3>
        <p>Vesioikeus on katsonut selvitetyksi, että Helge Emil ja Irja Ilona Rönnholm olivat vuodesta 1967 alkaen ottaneet pohjavettä Isojoen kunnan Villamon kylässä Alamyllyn tilalle RN:o 4:57 rakentamastaan pohjaveden ottamosta ilman vesioikeuden lupaa enemmän kuin 250 kuutiometriä vuorokaudessa käytettäväksi Irja Ilona Rönnholmin liiketoiminnan tarpeisiin.</p>
        <p>Tämän vuoksi vesioikeus on vesilain 9 luvun 7 §:n 1 momentin ja 13 luvun 2 §:n 1 momentin sekä rikoslain 7 luvun 2 §:n nojalla tuominneet Helge Emil Rönnholmin ja Irja Ilona Rönnholmin kummankin jatketusta pohjaveden ottamisesta ilman vesioikeuden lupaa,</p>
        <p>Helge Emil Rönnholmin 10:een sadan markan määräiseen päiväsakkoon eli maksamaan sakkoa 1.000 markkaa sekä</p>
        <p>Irja Ilona Rönnholmin 10:een viidenkymmenen markan määräiseen päiväsakkoon eli maksamaan sakkoa 500 markkaa.</p>
        <p>Lisäksi vesioikeus on velvoittanut Helge Emil ja Irja Ilona Rönnholmin yhteisvastuullisesti suorittamaan korvaukseksi pohjaveden luvattomasta ottamisesta johtuneesta pohjaveden saannin vaikeutumisesta Kiviniemelle 800, Ritva-Liisa Anneli Lauhaluomalle 1.600 ja Ylikoskelle 1.600 markkaa kuuden prosentin korkoineen haastepäivästä 3.12.1978 lähtien. Vielä Helge Emil ja Irja Ilona Rönnholm on velvoitettu yhteisvastuullisesti suorittamaan Kiviniemelle, Ritva-Liisa Anneli Lauhaluomalle ja Ylikoskelle kullekin oikeudenkäyntikulujen korvauksena 150 markkaa.</p>
        <p>Vuosina 1960 - 1962 tehdyn padon rakentamisen yhteydessä tapahtuneen pohjavesiesiintymän purkautumisen osalta vesioikeus on hylännyt rangaistus- ja korvausvaatimukset, koska purkautumista oli pidettävä ennalta arvaamattomana luonnonsuhteista johtuneena onnettomuutena. Muilta osin korvausvaatimukset on hylätty toteen näyttämättöminä.</p>
      </div>
      <div>
        <h3>Vesiylioikeuden päätös 15.4.1983</h3>
        <p>Vesiylioikeus, jossa virallinen syyttäjä sekä Junttila ja hänen myötäpuolensa ovat hakeneet muutosta, on vesioikeuden mainitsemilla perusteilla ja soveltamien lainkohtien nojalla tuominnut Helge Emil ja Irja Ilona Rönnholmin vuodesta 1967 joulukuun 2 päivään 1978 tehdystä jatketusta ryhtymisestä ilman lupaa toimenpiteeseen, johon vesilain mukaan on haettava lupa, vesioikeuden määräämiin sakkorangaistuksiin ja korvausvelvollisuuteen.</p>
      </div>
      <div>
        <h3>Välitoimet ja valituslupahakemusten ratkaisu</h3>
        <p>Korkein oikeus on 18.1.1984 myöntänyt viralliselle syyttäjälle sekä Junttilalle ja hänen myötäpuolilleen valitusluvan rangaistuksen mittaamisen osalta. Kysymys valitusluvan myöntämisestä Junttilalle ja hänen myötäpuolilleen heidän Helge Emil ja Irja Ilona Rönnholmiin kohdistamiaan korvausvaatimuksia koskevalta osalta on siirretty ratkaistavaksi valituksen käsittelyn yhteydessä. Muilta osin virallisen syyttäjän sekä Junttilan ja hänen myötäpuoltensa valituslupahakemukset on hylätty. Helge Emil ja Irja Ilona Rönnholmille ei ole myönnetty valituslupaa.</p>
        <p>Helge Emil ja Irja Ilona Rönnholm ovat yhteisesti antaneet heiltä hakemuksen johdosta pyydetyn vastauksen.</p>
        <p>Junttilalle ja hänen myötäpuolilleen on 11.9.1984 myönnetty valituslupa siltä osin kuin kysymys valitusluvan myöntämisestä heille on siirretty ratkaistavaksi valituksen käsittelyn yhteydessä.</p>
      </div>
    </div>
    <div>
      <h2 id="19850080tmuukas0">VAATIMUKSET KORKEIMMASSA OIKEUDESSA</h2>
      <p>Virallinen syyttäjä sekä Junttila ja hänen myötäpuolensa ovat vaatineet, että Helge Emil ja Irja Ilona Rönnholmin rangaistuksia korotetaan. Lisäksi Junttila myötäpuolineen on vaatinut, että heidän korvausvaatimuksensa hyväksytään kokonaisuudessaan ja että vastaajat velvoitetaan korvaamaan kaikki heidän kulunsa asiassa.</p>
    </div>
    <div>
      <h2 id="19850080tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Helge Emil ja Irja Ilona Rönnholm ovat vesioikeudessa myöntäneet käyttäneensä pohjavettä jatkuvasti. Käyttö on pääasiallisesti tapahtunut liiketoimintana harjoitettua kalanviljelystä varten. Vesi on otettu heidän Alamyllyn tilalle tekemästään pohjaveden ottamosta. Tämä vedenotto on Vaasan vesipiirin vesitoimiston arvion mukaan jatkuvasti käsittänyt 1.000 kuutiometriä vuorokaudessa.</p>
        <p>Vaikka pohjaveden ottaminen siten on ollut suunniteltu jatkuvaksi ja suunniteltuun tarkoitukseen toteutettuna käsittänyt huomattavia vesimääriä, Helge Emil ja Irja Ilona Rönnholm eivät ole ennen kuin helmikuussa 1977 hakeneet vedenotolleen vesioikeuden lupaa tai edes vesilain 9 luvun 7 §:n 2 momentin mukaisesti saattaneet vedenottoa ja siitä ehkä johtuvia velvollisuuksia vesioikeuden tutkittavaksi. Näin he ovat luvattomalla pohjaveden otollaan osoittaneet välinpitämättömyyttä muiden pohjaveden tarpeesta ja mahdollisuudesta käyttää hyväksi omia pohjaveden ottamojaan.</p>
        <p>Vaikka Helge Emil ja Irja Ilona Rönnholmin viaksi jäävästä luvattomasta pohjaveden ottamisesta aiheutunut vahinko on sittemmin osoittautunut melko vähäiseksi, eivät vesiylioikeuden tuomitsemat rangaistukset edellä mainituista syistä ole oikeassa suhteessa Helge Emil ja Irja Ilona Rönnholmin rikokseen. Näillä ja vesiylioikeuden vahingonkorvauksista lausumilla perusteilla Korkein oikeus on ratkaissut jutun päätöslauselmasta ilmenevällä tavalla.</p>
      </div>
      <div>
        <h3>Päätöslauselma</h3>
        <p>Vesiylioikeuden päätöstä muutetaan rangaistuksen osalta. Helge Emil ja Irja Ilona Rönnholmin kummankin rangaistus korotetaan 40 päiväsakoksi eli vesiylioikeuden soveltamien päiväsakon rahamäärien mukaisesti Helge Emil Rönnholmin osalta 4.000 markan sakoksi ja Irja Ilona Rönnholmin osalta 2.000 markan sakoksi.</p>
        <p>Vahingonkorvauksen osalta vesiylioikeuden päätöstä ei muuteta.</p>
        <p>Helge Emil ja Irja Ilona Rönnholm velvoitetaan yhteisvastuullisesti suorittamaan Junttilalle ja hänen myötäpuolilleen yhteisesti korvaukseksi heillä täällä olleista kuluista 1.000 markkaa.</p>
        <div>
          <p>Ratkaisuun osallistuneet: presidentti Olsson, oikeusneuvokset Saarni-Rytkölä, Ådahl, Riihelä ja Roos</p>
        </div>
      </div>
    </div>
  </finlex:content>
</finlex:document>
