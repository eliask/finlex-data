<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850139t</dcterms:identifier>
  <finlex:ecliIdentifier>ECLI:FI:KKO:1985:II139</finlex:ecliIdentifier>
  <dcterms:title>KKO:1985-II-139</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Tuomion perusteleminen</strong>
    </p>
    <p>
      <strong>Vesilaki</strong>
    </p>
    <p>
      <strong>Jutun palauttaminen</strong>
    </p>
  </dcterms:description>
  <finlex:registerNumber>VE84/22</finlex:registerNumber>
  <dcterms:date pvm="19850510">1985-05-10</dcterms:date>
  <finlex:fileCopyNumber>2446</finlex:fileCopyNumber>
  <dcterms:issued pvm="19850925">1985-09-25</dcterms:issued>
  <dcterms:abstract>
    <p>VYO oli vastoin OK 24 luvun 3 §:n 1 mom:n ja VesiL 15 luvun 23 §:n säännöksiä jättänyt päätöksessään mainitsematta ne perusteet, joilla se oli päätynyt ratkaisuunsa. Sen vuoksi asia palautettiin VYO:teen uudelleen käsiteltäväksi.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850139taloa0">ASIAN KÄSITTELY ALEMMISSA OIKEUKSISSA</a>
    <a href="19850139tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850139tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850139t.kko">
    <div>
      <h2 id="19850139taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Itä-Suomen vesioikeudelle saapunut hakemus ja suunnitelma</h3>
        <p>Metsähallitus on vesioikeuteen 12.5.1967 saapuneessa hakemuksessa pyytänyt, että vesioikeus vahvistaisi kuntoonpanosuunnitelman ja uuden uittosäännön nippu-uittoa varten Kymijoen vesistöön välille Pyhäjärvi - Kyminsuu. Metsähallitus on vesioikeuteen 1.3.1972 saapuneessa kirjoituksessa ja siihen liittyvässä suunnitelmassa esittänyt vahvistettavaksi suunnitelmasta tarkemmin ilmenevän Kymijoen uittosäännön välille Pyhäjärvi -Kuusankosken niska ja 2.5.1972 peruuttanut hakemuksensa muuta kuin väylänosaa Pyhäjärvi - Kuusankosken niska koskevalta osalta.</p>
        <p>Metsähallituksen hakemuksen johdosta on pidetty katselmustoimitus. Vesihallitus on määrännyt toimitusinsinöörin pyynnöstä katselmustoimitukseen avustavan virkamiehen.</p>
      </div>
      <div>
        <h3>Toimitusmiesten lausunto ja tehdyt muistutukset</h3>
        <p>Katselmustoimituksen toimitusmiehet ovat 28.4.1981 antamassaan lausunnossa esittäneet vahvistettavaksi Kymijoen uittosäännön väylänosalta Pyhäjärvi - Kuusankosken niska ja tehneet sitä koskevan ehdotuksen uittosäännöksi. Siinä toimitusmiehet ovat muun muassa esittäneet, että uittajille myönnettäisiin puutavaran säilytyspaikoiksi käyttöoikeus Oravalan jakokunnalle kuuluvaan, Valkealan kunnan Oravalan kylässä Metelinniemen kohdalla Saukkolanlahdessa olevaan 2,62 ja Hovinsaaren yläpuolella olevaan 3,83 hehtaarin suuruiseen vesialueeseen. Käyttöoikeuden myöntämisestä aiheutuvasta kalastuksen tuoton menetyksestä, joka esitettiin pääomitettavaksi kuuden prosentin mukaan, toimitusmiehet ovat esittänee, että Kymin Uittoyhdistyksen tulisi suorittaa Oravalan jakokunnalle 3.256,50 markkaa hehtaarilta eli korvausta yhteensä 21.004 markkaa.</p>
        <p>Esittämiensä korvausten määräämisen perusteista toimitusmiehet ovat lausuneet, että pysyvän käyttöoikeuden perustamisesta uittajalle vesialueisiin aiheutui lähes ympärivuotinen kalastuksen estyminen tai vaikeutuminen. Korvattavana menetyksenä oli kalastuksen tuoton nettoarvo. Kalataloudelle aiheutuvat vahingot esitettiin korvattavaksi kertakaikkisilla rahakorvauksilla avustavan virkamiehen esittämällä tavalla.</p>
        <p>Avustava virkamies on lausuntonsa lopussa esittänyt, että Pyhäjärvi oli lievästi rehevä ja puhdasvetinen järvi, minkä kalasto oli monipuolinen ja taloudellisesti arvokas. Lunastettavat varastoalueet sijaitsivat voimakasvirtaisella järven luusuan alueella ja tunnetusti virtapaikat olivat hyviä kalastusalueita. Verrattaessa olosuhteita muun muassa Saimaan ja Näsijärven selvityksiin voitiin lunastettavien alueiden kalastuksen tuotoksi arvioida 50 kg/ha. Saaliin keskihinta oli 6 mk/kg ja kalastuskustannusten osuus 35 prosenttia. Haitta-aste oli 100 prosenttia. Täten hehtaarikorvaukseksi muodostui 195 mk/ha/v, mikä pääomitettuna ehdotettiin korvattavaksi vesialueiden omistajille.</p>
        <p>Metsähallitus, Kymin Uittoyhdistys ja Oravalan jakokunta ovat eräiden muiden ohella esittäneet muistutuksensa toimitusmiesten lausunnon johdosta.</p>
        <p>Metsähallitus on muistutuskirjelmästä tarkemmin ilmenevin perustein lausunut, että uittotarkoitukseen lunastettavista vesialueista, joilla kalastuskaan ei ollut täysin estynyt, määrättävän korvauksen ei tulisi olla ainakaan suurempi kuin 900 mk/ha.</p>
        <p>Kymin Uittoyhdistys on muistutuskirjelmästä tarkemmin ilmenevin perustein lausunut, että toimitusmiesten ehdottamat korvaukset vesialueiden käyttöoikeuksista Saukkolanlahdella olivat kohtuuttoman korkeita. Korvausta tulisi määrätä 525 mk/ha.</p>
        <p>Oravalan jakokunta on muistutuksessaan muun muassa lausunut, että nyt lunastettavat alueet sijaitsivat Pyhäjärven arvokkaimmilla paikoilla, missä virtakutuisilla kaloilla oli erittäin hyvät elinmahdollisuudet, ja näin ollen ne olivat kalastuksen suhteen erittäin tuottoisia ja arvokkaita. Kuitenkin avustava virkamies oli korvauskysymyksessä lähtenyt saastuneiden Saimaan ja Näsijärven tasosta. Korvauslaskelmassa oli näin ollen käytetty liian alhaista hehtaarituottoa ja keskihintaa sekä liian korkeita kalastuskustannuksia. Jakokunta on katsonut, että laskettaessa korvausta lunastettavista vesialueista tulisi arvioida kalastuksen tuotoksi 55 kg/ha, saaliin keskihinnaksi 8 mk/kg, kalastuskustannusten osuudeksi 30 prosenttia ja haitta-asteeksi 100 prosenttia. Täten hehtaarikorvaukseksi muodostuisi 308 mk/ha/v, mikä tuli pääomitettuna eli 5.143,60 mk:n suuruisena korvata vesialueiden omistajille. Siten jakokunta on vaatinut korvausta Valkealan kunnan Oravalan kylässä Metelinniemen kohdalla Saukkolanlahdessa olevan varastoalueen osalta 13.476,23 mk ja Hovinsaaren yläpuolella vasemmalla olevan varastoalueen osalta 19.699,99 mk.</p>
        <p>Metsähallitus on antanut selityksen Oravalan jakokunnan ja eräiden muiden muistutuksista. Toimitusinsinööri on antanut lausunnon muistutuksista sekä toimittanut vesioikeudelle erinäistä selvitystä.</p>
      </div>
      <div>
        <h3>Itä-Suomen vesioikeuden päätös 20.4.1983</h3>
        <p>Vesioikeus on lausunut, että toimitusmiesten lausunnon uittosääntöehdotuksen mukaisesti myönnettiin pysyvä käyttöoikeus niihin vesialueisiin, joihin sitä oli pyydetty. Vesialueet, joihin uittajan käyttöoikeus perustui joko sopimukseen tai nyt myönnettyyn käyttöoikeuteen, ilmenivät uittosäännön 6 §:stä. Vesioikeus on katsonut, että pysyvän käyttöoikeuden myöntämisestä toisen vesialueeseen aiheutuvien edunmenetyksen täytenä korvauksena pidettiin 1.500 mk/ha. Sellaisten edunmenetysten varalta, joita nyt ei ollut edellytetty, annettiin määräys uittosäännön 12 §:ssä.</p>
        <p>Mitä tuli muistutuksiin ja vaatimuksiin, niin vesioikeus on ottanut huomioon metsähallituksen ja uittoyhdistyksen korvausten osalta tekemät vaatimukset siten kuin edellä jo lausutusta ja jäljempänä olevasta uittosäännöstä ilmeni. Jakokunnan esittämän korvausvaatimuksen vesioikeus on hylännyt aiheettomana. Päätöksestä tarkemmin ilmenevin perustein vesioikeus on vesilain 5 luvun 2 §:n 1 ja 3 momentin, 8 §:n 1 momentin, 9 ja 10 §:n, 11 §:n, 1 ja 2 momentin, 12, 13, 19, 20, 22, 23, 25 ja 26 §:n ja 29 §:n 2 momentin, 30 §:n 1 momentin ja 31 §:n 1 momentin nojalla vahvistanut seuraavan Kymijoen vesistön pääväylän osaa Pyhäjärven Saukkolanlahti siinä olevine nippujen varastoalueineen - Kuusankosken niskaa koskevan uittosäännön: (sääntö tässä lyhennettynä)</p>
        <p>1 §: Tämä uittosääntö koskee sitä Kymijoen vesistön pääväylän osaa, jonka ylärajana on Pyhäjärven Saukkolanlahti siinä olevine nippujen varastoalueineen ja alarajana Kuusankosken niska, Kuusankosken kaupungissa ja Valkealan kunnassa.</p>
        <p>2 §: Uitto 1 §:ssä tarkoitetulla alueella on sallittua kaikkina vuoden- ja vuorokaudenaikoina.</p>
        <p>6 §: Puutavaran vakinaista varastoalueita ovat seuraavat ja kuuluvat niihin seuraavat vesialueet:</p>
        <div tyyppi="cals">
          <table>
            <tgroup cols="4" colsep="1" rowsep="1">
              <tbody>
                <row>
                  <entry colname="1">Alue</entry>
                  <entry colname="2">Kunta ja kylä</entry>
                  <entry colname="3">Jakokunta tai tila</entry>
                  <entry colname="4">Pinta-ala ha</entry>
                </row>
                <row>
                  <entry colname="1">Varastoalueet</entry>
                  <entry colname="2">Valkeala,</entry>
                  <entry colname="3">Oravalan jakokunta</entry>
                  <entry colname="4">2,62</entry>
                </row>
                <row>
                  <entry colname="1">Metalliniemen</entry>
                  <entry colname="2">Oravala</entry>
                  <entry namest="3" nameend="4"/>
                </row>
                <row>
                  <entry colname="1">kohdalla</entry>
                  <entry namest="2" nameend="4"/>
                </row>
                <row>
                  <entry colname="1">Saukkolanlahdessa</entry>
                  <entry namest="2" nameend="4"/>
                </row>
                <row>
                  <entry colname="1">Varastoalue</entry>
                  <entry colname="2">Valkeala,</entry>
                  <entry colname="3">Oravalan jakokunta</entry>
                  <entry colname="4">3,83</entry>
                </row>
                <row>
                  <entry colname="1">Hovinsaaren</entry>
                  <entry colname="2">Oravala</entry>
                  <entry namest="3" nameend="4"/>
                </row>
                <row>
                  <entry colname="1">yläpuolella vasemmalla</entry>
                  <entry namest="2" nameend="4"/>
                </row>
              </tbody>
            </tgroup>
          </table>
        </div>
        <p>7 §: Uittajille myönnetään pysyvä käyttöoikeus 6 §:n 1 momentissa sanottuihin - - alueeseen niillä olevine uittolaitteineen - -</p>
        <p>Puutavaraa saadaan sanotuilla alueilla säilyttää kaikkina vuoden- ja vuorokauden aikoina. Myöskin saadaan noille alueille rakentaa muitakin kiinteitä uittolaitteita kuin mitä kuntoonpanosuunnitelmaan sisältyy, mikäli niistä ei aiheudu vesilain 1 luvun 12 - 15 §:ssä tarkoitettuja muutoksia tai seurauksia.</p>
        <p>11 §: Pysyvän käyttöoikeuden myöntämisestä 6 §:ssä tarkoitettuihin vesialueisiin on kunnossapitäjän kohta tämän päätöksen saatua lainvoiman suoritettava seuraavat kertakaikkiset korvaukset:</p>
        <div tyyppi="cals">
          <table>
            <tgroup cols="5" colsep="1" rowsep="1">
              <tbody>
                <row>
                  <entry colname="1">Kunta</entry>
                  <entry colname="2">Kylä</entry>
                  <entry colname="3">Vesialue</entry>
                  <entry colname="4">Jakokunta tai kalastuskunta</entry>
                  <entry colname="5">Korvaus mk</entry>
                </row>
                <row>
                  <entry namest="1" nameend="5">Varastoalueet Metelinniemen kohdalla Saukkolanlahdessa</entry>
                </row>
                <row>
                  <entry colname="1">Valkeala</entry>
                  <entry colname="2">Oravala</entry>
                  <entry colname="3">Yhteinen vesialue</entry>
                  <entry colname="4">Oravalan jakokunta</entry>
                  <entry colname="5">3.990</entry>
                </row>
                <row>
                  <entry namest="1" nameend="5">Varastoalusaaren yläpuolella vasemmalla</entry>
                </row>
                <row>
                  <entry colname="1">Valkeala</entry>
                  <entry colname="2">Oravala</entry>
                  <entry colname="3">Yhteinen vesialue</entry>
                  <entry colname="4">Oravalan jakokunta</entry>
                  <entry colname="5">5.745</entry>
                </row>
              </tbody>
            </tgroup>
          </table>
        </div>
        <p>12 §: Mikäli rakentamisesta tai alueiden, rakennelmien tai laitteiden käyttämisestä aiheutuu edunmenetys, jota nyt ei ole edellytetty, eikä kysymyksessä ole vesilain 5 luvun 79 §:ssä tarkoitettu uittovahinko, on asianomaisella oikeus vesilain 2 luvun 27 §:n mukaisesti saattaa asia vesioikeuden käsiteltäväksi.</p>
        <p>14 §: Kuntoonpanijoina ovat metsähallitus ja Kymin Uittoyhdistys.</p>
        <p>15 §: Kunnossapitäjänä on Kymin Uittoyhdistys."</p>
        <p>Oravalan jakokunta erään toisen jakokunnan ohella on hakenut vesioikeuden päätökseen muutosta Korkeimmassa hallinto-oikeudessa ja muutoksenhakemuksessaan katsonut, ettei vesioikeus ollut jakokunnalle tuomittujen korvausten osalta perustellut ratkaisuaan. Jakokunta on vaatinut, että sen vesialueisiin myönnetystä pysyvästä käyttöoikeudesta määrätty korvaus 1.500 markkaa hehtaarilta korotettaisiin 5.143,60 markkaan hehtaarilta. Korkein hallinto-oikeus on 22.2.1984 antamallaan päätöksellä ratkaissut asian muulta kuin rahakorvauksia koskevalta osalta ja rahakorvausten osalta siirtynyt asian vesiylioikeuden käsiteltäväksi.</p>
      </div>
      <div>
        <h3>Vesiylioikeuden päätös 17.10.1984</h3>
        <p>Vesiylioikeus on Oravalan jakokunnan valitukseen antamassaan päätöksessä katsonut, ettei ole syytä muuttaa vesioikeuden päätöstä.</p>
      </div>
    </div>
    <div>
      <h2 id="19850139tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Oravalan jakokunta on pyytänyt valituslupaa ja muutoksenhakemuksessaan lausunut, että vesioikeus ja vesiylioikeus eivät ole perustelleet päätöstään jakokunnalle tuomittujen korvausten osalta. Jakokunta on toistanut vesioikeudessa ja vesiylioikeudessa esittämänsä vaatimuksen vesialueisiin myönnetystä pysyvästä käyttöoikeudesta määrätyn korvauksen korottamisesta 5.143,60 markkaan hehtaarilta.</p>
      <p>Oravalan jakokunnalle on 15.2.1985 myönnetty valituslupa. Metsähallitus ja Kymin Uittoyhdistys ovat antaneet niiltä pyydetyt vastaukset.</p>
    </div>
    <div>
      <h2 id="19850139tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Oikeudenkäymiskaaren 24 luvun 3 §:n 1 momentissa säädetään, että tuomioistuinten ratkaisuihin on pantava selvästi ne pääsyyt ja ne lainkohdat, joihin ratkaisu perustuu. Tämä koskee vesilain 15 luvun 13 §:n 1 momentin ja 23 §:n mukaan myös vesituomioistuimia. Vesiylioikeus on kuitenkin jättänyt päätöksessään mainitsematta ne perusteet, joilla se on Oravalan jakokunnalle tuomittujen korvausten osalta päätynyt ratkaisuunsa.</p>
      </div>
      <div>
        <h3>Päätöslauselma</h3>
        <p>Vesiylioikeuden päätös Oravalan jakokunnalle tuomittujen korvausten osalta kumotaan. Asia palautetaan vesiylioikeuteen, jonka tulee ilmoituksetta ottaa se nyt kumotulta osin uudelleen käsiteltäväkseen ja, huomioon ottaen palautuksen syy, siinä laillisesti menetellä.</p>
        <div>
          <p>Ratkaisuun osallistuneet: oikeusneuvokset Ailio, Heinonen, Portin, Riihelä ja Lindholm</p>
        </div>
      </div>
    </div>
  </finlex:content>
</finlex:document>
