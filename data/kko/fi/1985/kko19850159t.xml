<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850159t</dcterms:identifier>
  <finlex:ecliIdentifier>ECLI:FI:KKO:1985:II159</finlex:ecliIdentifier>
  <dcterms:title>KKO:1985-II-159</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
    </p>
    <p>
      <strong>Ammattitauti</strong>
    </p>
  </dcterms:description>
  <finlex:registerNumber>VA85/16</finlex:registerNumber>
  <dcterms:date pvm="19850612">1985-06-12</dcterms:date>
  <finlex:fileCopyNumber>2720</finlex:fileCopyNumber>
  <dcterms:issued pvm="19851015">1985-10-15</dcterms:issued>
  <dcterms:abstract>
    <p>Automaalaamon työntekijän keuhkoastma oli todennäköisesti aiheutunut maalaamossa käytetyistä syaaniyhdisteisiin kuuluvista heksametyleeni-di-isosyanaattipitoisista aineista ja siis ammattitautiasetuksen 3 §:n 14 kohdassa tarkoitetusta kemiallisesta tekijästä. Sairaus korvattiin ammattitautina.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850159taloa0">ASIAN KÄSITTELY ALEMMISSA OIKEUKSISSA</a>
    <a href="19850159tmuukas0">VALITUSLUPAHAKEMUKSEN KÄSITTELY</a>
    <a href="19850159tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850159t.kko">
    <div>
      <h2 id="19850159taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Asiakirjatiedot</h3>
        <p>A oli 4.12.1962 alkaen 17.8.1982 saakka ollut Oy Wiima Ab:n automaalaamossa työssä ensin vajaan vuoden siivoojana ja vuodesta 1963 vuoteen 1968 osavalmisteiden ruiskumaalarina. Vuonna 1968 hän oli siirtynyt linja-autojen maalauksen esikäsittelytiloihin, jossa hänen työnsä oli ollut maalattavien pintojen hiontaa ja pesua erilaisilla liuottimilla. Maalaustiloista oli ollut ilmavuotoja myös esikäsittelytiloihin. A oli altistunut työssään automaalauksessa käytetyille HDI- eli isosyanaattipitoisille aineille ja niistä haihtuville yhdisteille. Keväästä 1978 lähtien A:lla oli ollut nenän tukkoisuutta ja kuivumista, silmien kirvelyä ja puristavaa tunnetta rinnassa sekä vähitellen lisääntyviä hengitystieoireita. Allergiasairaalan tutkimuksissa maaliskuussa 1982 ihokokeet olivat olleet negatiiviset ja keuhkojen toimintakokeessa oli havaittu jonkin verran kouristumistaipumusta hengitysteissä. Työterveyslaitoksella 31.8.1982 alkaen usean kerran, viimeksi huhtikuussa 1983 suoritetuissa tutkimuksissa A:lla oli todettu keuhkoastma. Sen työperäisyyttä ei ollut siellä pystytty lopullisesti osoittamaan, mutta se oli katsottu mahdolliseksi.</p>
        <p>A:n haettua ammattitautilain mukaista korvausta keuhkoastmasta Vakuutusosakeyhtiö Pohjola oli 4.2.1983 antamallaan päätöksellä katsonut, että kysymyksessä ei ollut ammattitautilain mukaan korvattava sairaus, ja hylännyt hakemuksen.</p>
        <p>Tapaturmalautakunta, jonka tutkittavaksi A oli saattanut asian, oli 10.10.1983 antamallaan päätöksellä jättänyt vakuutusyhtiön päätöksen voimaan.</p>
        <p>Vakuutusoikeus on päätöksellään 11.9.1984 niin ikään hylännyt A:n asiassa tekemän valituksen ja jättänyt tapaturmalautakunnan päätöksen pysyväksi.</p>
      </div>
    </div>
    <div>
      <h2 id="19850159tmuukas0">VALITUSLUPAHAKEMUKSEN KÄSITTELY</h2>
      <p>A:n pyydettyä valituslupaa ja valituksessaan vaadittua, että vakuutusyhtiö määrättäisiin suorittamaan hänen hakemuksensa mukainen korvaus, sekä lääkintöhallituksen annettua asiassa lausuntonsa ja vakuutusyhtiön vastauksensa Korkein oikeus on 12.6.1985 myöntänyt A:lle valitusluvan.</p>
    </div>
    <div>
      <h2 id="19850159tyloa0">KORKEIMMAN OIKEUDEN RATKAISU</h2>
      <div>
        <h3>Perustelu</h3>
        <p>Korkein oikeus katsoo asiakirjoista saatavan selvityksen ja lääkintöhallituksen lausunnon perustella, että A:lla vuodesta 1979 ilmennyt keuhkoastmaoireisto on todennäköisesti aiheutunut hänen työpaikkanaan olleessa automaalaamossa käytetyistä syaaniyhdisteisiin kuuluvista heksametyleeni-di-isosyanaattipitoisista aineista ja näin ollen ammattitautiasetuksen 3 §:n 14 kohdassa tarkoitetusta kemiallisesta tekijästä. Keuhkoastmaa on siten pidettävä korvattavana ammattitautina.</p>
      </div>
      <div>
        <h3>Lainkohdat</h3>
        <p>Ammattitautilaki, ammattitautiasetuksen 1 § ja 3 §:n 14 kohta sekä tapaturmavakuutuslaki.</p>
      </div>
      <div>
        <h3>Päätöslauselma</h3>
        <p>Tapaturmalautakunnan ja vakuutusoikeuden päätökset kumotaan. Vakuutusosakeyhtiö Pohjola määrätään suorittamaan A:lle ammattitaudiksi katsottavasta keuhkoastmasta lainmukainen korvaus vuodesta 1979 alkaen. Asia palautetaan vakuutusoikeudelle tästä aiheutuvia toimenpiteitä varten.</p>
        <div>
          <p>Ratkaisuun osallistuneet: oikeusneuvokset Leivonen, Takala, Hämäläinen, af Hällström ja Roos</p>
        </div>
      </div>
    </div>
  </finlex:content>
</finlex:document>
