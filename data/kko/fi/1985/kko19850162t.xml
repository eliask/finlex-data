<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850162t</dcterms:identifier>
  <finlex:ecliIdentifier>ECLI:FI:KKO:1985:II162</finlex:ecliIdentifier>
  <dcterms:title>KKO:1985-II-162</dcterms:title>
  <dcterms:description>
    <p>
      <strong>Tuomioistuimen toimivalta</strong>
      <span>Rikosjuttujen oikeuspaikka</span>
    </p>
  </dcterms:description>
  <finlex:registerNumber>R85/119</finlex:registerNumber>
  <dcterms:date pvm="19850626">1985-06-26</dcterms:date>
  <finlex:fileCopyNumber>2743</finlex:fileCopyNumber>
  <dcterms:issued pvm="19851017">1985-10-17</dcterms:issued>
  <dcterms:abstract>
    <p>Syyte kulkuneuvon luovuttamisesta ajokortittoman henkilön kuljetettavaksi voitiin tutkia samassa kihlakunnanoikeudessa kuin syyte ajokortitta-ajosta, vaikka ensiksi mainittu teko oli tapahtunut toisen kihlakunnanoikeuden tuomiopiirissä.</p>
    <p>Vrt. <a href="http://www.finlex.fi/fi/oikeus/kko/kko/1985/19850037">KKO:1985-II-37</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850162taloa0">ASIAN KÄSITTELY ALEMMISSA OIKEUKSISSA</a>
    <a href="19850162tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850162tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850162t.kko">
    <div>
      <h2 id="19850162taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Syyte Hyvinkään kihlakunnanoikeudessa</h3>
        <p>Virallinen syyttäjä on syyttäessään erästä henkilöä Nurmijärjellä 4.2.1983 tapahtuneesta ajokortitta-ajosta samalla vaatinut K:lle rangaistusta 3.2.1983 Vantaalla tapahtuneesta moottoriajoneuvon luovuttamisesta mainitun ajokortittoman henkilön kuljetettavaksi.</p>
      </div>
      <div>
        <h3>Kihlakunnanoikeuden päätös 9.6.1983</h3>
        <p>Kuultuaan K:ta syytteestä kihlakunnanoikeus on, koska K:n viaksi väitetty teko oli tullut täytetyksi Vantaalla, joka ei kuulu Hyvinkään kihlakunnanoikeuden tuomiopiiriin, eikä mainittu kihlakunnanoikeus siten ollut toimivaltainen tutkimaan K:n syyksi väitettyä rikosta, jättänyt syytteen tutkimatta.</p>
      </div>
      <div>
        <h3>Helsingin hovioikeuden päätös 29.11.1984</h3>
        <p>Hovioikeus, jonka tutkittavaksi virallinen syyttäjä oli valittamalla saattanut jutun, on puheena olevalla päätöksellään jättänyt asian kihlakunnanoikeuden päätöksen varaan.</p>
      </div>
    </div>
    <div>
      <h2 id="19850162tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Virallinen syyttäjä on pyytänyt valituslupaa katsoen, että ajokortitta-ajo ja moottoriajoneuvon luovuttaminen ajokortittoman kuljetettavaksi ovat asiallisesti niin läheisessä yhteydessä keskenään, että syyte viimeksi mainitusta teosta olisi voitava käsitellä samassa oikeudenkäynnistä kuin syyte ajokorttitta-ajosta siitä riippumatta, missä luovuttaminen on tapahtunut. Syyttäjä on vaatinut, että hovioikeuden ja kihlakunnanoikeuden päätökset kumotaan ja juttu palautetaan Hyvinkään kihlakunnanoikeuteen.</p>
      <p>Valituslupa on myönnetty 4.3.1985. K ei ole käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19850162tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>K:n tekemäksi väitetty ajoneuvon luovuttaminen ajokorttia vailla olevan henkilön kuljetettavaksi on tosin tapahtunut Vantaan kihlakunnanoikeuden tuomiopiirissä ja mainittu kihlakunnanoikeus on näin olleen oikeudenkäymiskaaren 10 luvun 21 §:n mukaan oikea tuomioistuin käsittelemään jutun. Koska kyseinen rikos näytön osalta on läheisessä yhteydessä kerrottuun ajokortitta-ajoon, myös Hyvinkään kihlakunnanoikeus on toimivaltainen käsittelemään K:ta vastaan ajetun syytteen.</p>
      </div>
      <div>
        <h3>Päätöslauselma</h3>
        <p>Hovioikeuden päätös ja kihlakunnanoikeuden päätös siltä osin kuin syyte K:ta vastaan on jätetty tutkimatta kumotaan. Juttu palautetaan Hyvinkään kihlakunnanoikeuteen, jonka tulee ilmoituksetta ottaa se uudelleen käsiteltäväkseen ja huomioon ottaen palauttamisen syy menetellä siinä lain mukaan.</p>
        <div>
          <p>Ratkaisuun osallistuneet: presidentti Olsson, oikeusneuvokset Nybergh, Hiltunen, Aro ja Roos</p>
        </div>
      </div>
    </div>
  </finlex:content>
</finlex:document>
