<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850074t</dcterms:identifier>
  <finlex:ecliIdentifier>ECLI:FI:KKO:1985:II74</finlex:ecliIdentifier>
  <dcterms:title>KKO:1985-II-74</dcterms:title>
  <dcterms:description>
    <p>
      <strong>Tieliikenne</strong>
    </p>
    <p>
      <strong>Liikennesääntöjen tulkintaa</strong>
    </p>
  </dcterms:description>
  <finlex:registerNumber>R85/8</finlex:registerNumber>
  <dcterms:date pvm="19850307">1985-03-07</dcterms:date>
  <finlex:fileCopyNumber>1120</finlex:fileCopyNumber>
  <dcterms:issued pvm="19850509">1985-05-09</dcterms:issued>
  <dcterms:abstract>
    <p>Hälytysajoneuvon kuljettaja ei saanut TLL 48 §:ssä mainittuja erityisiä ääni- ja valomerkkejä antamatta ylittää TLL 25 §:ssä tarkoitettua suurinta sallittua nopeutta.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850074taloa0">ASIAN KÄSITTELY ALEMMISSA OIKEUKSISSA</a>
    <a href="19850074tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850074tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850074t.kko">
    <div>
      <h2 id="19850074taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Syyte Turun raastuvanoikeudessa</h3>
        <p>Virallinen syyttäjä on lausunut, että I oli 9.2.1984 Turussa kuljettaessaan sairasautoa ja olematta kiireellisessä tehtävässä sekä antamatta erityisiä ääni- ja valomerkkejä ajanut 85 kilometrin tuntinopeudella suurimman sallitun nopeuden ollessa 60 kilometriä tunnissa. Tämän vuoksi syyttäjä on vaatinut I:n tuomitsemista rangaistukseen liikennerikkomuksesta.</p>
      </div>
      <div>
        <h3>Raastuvanoikeuden päätös 14.3.1984</h3>
        <p>Kuultuaan I:tä syytteestä raastuvanoikeus on katsonut selvitetyksi, että I tosin oli 9.2.1984 Turussa kuljettaessaan sairasautoa hänen harkintansa mukaan kiireellisessä potilaskuljetuksessa antamatta erityisiä ääni- tai valomerkkejä ajanut 85 kilometrin tuntinopeudella suurimman sallitun ajonopeuden 60 kilometriä tunnissa, mutta koska I huomioon ottaen tieliikennelain 25 §:n 3 momentin määräykset verrattuna saman lain 48 §:n 1 momentin määräyksiin oli voinut menetellä kerrotulla tavalla, raastuvanoikeus on hylännyt syytteen.</p>
      </div>
      <div>
        <h3>Turun hovioikeuden päätös 30.10.1984</h3>
        <p>Hovioikeus, jonka tutkittavaksi syyttäjä oli saattanut jutun, on päätöksessään lausunut, että kiireellisessä tehtävässä olevalla hälytysajoneuvolla on yleinen oikeus poiketa tieliikennelain 2 luvussa säädetyistä liikennesäännöistä vain siinä tapauksessa, että ajoneuvosta annetaan erityisiä ääni- ja valomerkkejä. I oli 9.2.1984 Turussa kuljettaessaan sairasautoa raastuvanoikeuden päätöksessä mainitussa tehtävässään ylittänyt suurimman ajonopeuden antamatta erityisiä ääni- ja valomerkkejä. Tämän vuoksi hovioikeus on tieliikenneasetuksen 3 §:n 2 momentin ja tieliikennelain 48 §:n 1 momentin ja 103 §:n nojalla tuominnut I:n liikennerikkomuksesta viiteen 34 markan määräiseen päiväsakkoon eli maksamaan sakkoa 170 markkaa.</p>
      </div>
    </div>
    <div>
      <h2 id="19850074tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>I on pyytänyt valituslupaa ja vaatinut syytteen hylkäämistä, koska hänen menettelynsä oli ollut lain sallima. Valituslupa on myönnetty 1.2.1985. Virallinen syyttäjä on antanut häneltä hakemuksen johdosta pyydetyn vastauksen.</p>
    </div>
    <div>
      <h2 id="19850074tyloa0">KORKEIMMAN OIKEUDEN RATKAISU</h2>
      <p>Hovioikeuden päätöstä ei muuteta.</p>
      <div>
        <p>Ratkaisuun osallistuneet: oikeusneuvokset Jalanko, Saarni-Rytkölä, Hämäläinen, Hiltunen ja Aro</p>
      </div>
    </div>
  </finlex:content>
</finlex:document>
