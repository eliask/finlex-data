<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850176t</dcterms:identifier>
  <finlex:ecliIdentifier>ECLI:FI:KKO:1985:II176</finlex:ecliIdentifier>
  <dcterms:title>KKO:1985-II-176</dcterms:title>
  <dcterms:description>
    <p>
      <strong>Tapaturmavakuutuslaki</strong>
    </p>
    <p>
      <strong>Olkanivelen kiertäjäkalvosimen repeämän korvattavuus</strong>
    </p>
  </dcterms:description>
  <finlex:registerNumber>VA83/339</finlex:registerNumber>
  <dcterms:date pvm="19850904">1985-09-04</dcterms:date>
  <finlex:fileCopyNumber>2979</finlex:fileCopyNumber>
  <dcterms:issued pvm="19851107">1985-11-07</dcterms:issued>
  <dcterms:abstract>
    <p>A:n lapioidessa kipsiä laivasta lapio oli iskenyt laivan lattiapulttiin aiheuttaen voimakkaan tärähdyksen A:n olkapäähän ja ranteeseen. A:lla tämän jälkeen todetun olkanivelen kiertäjäkalvosimen repeämän selvitettiin aiheutuneen puoleksi mainitusta tärähdyksestä ja puoleksi iän mukaisista rappeutumismuutoksista. Kiertäjäkalvosimen repeämä oli puoleksi korvattava työtapaturmana.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850176taloa0">ASIAN KÄSITTELY ALEMMISSA OIKEUKSISSA</a>
    <a href="19850176tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850176t.kko">
    <div>
      <h2 id="19850176taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vakuutusyhtiön päätös</h3>
        <p>Keskinäinen Vakuutusyhtiö Sampo oli sen johdosta, että Paraisista oleva sementtilastaaja A oli Oy Partek Ab:n työntekijänä 17.9.1979 tapaturmaisesti vahingoittunut vasempaan olkapäähän ja lonkkaan, tapaturmavakuutuslain nojalla myöntänyt hänelle päivärahaa 30.9.1979 saakka, sekä, koskei hänen haitta-asteensa viimeksi mainitun päivän jälkeen ollut vähintään kymmenen sadalta, määrännyt, ettei hänelle enää ollut suoritettava päivärahaa eikä myöskään elinkorkoa.</p>
        <p>A, joka edelleen oli Oy Partek Ab:n työssä, oli 20.5.1981 sanotussa työssään kipsiä lapioidessaan tuntenut kipua vasemmassa olka- ja ranneseudussa ja kivun jatkuttua hän oli 22.5.1981 keskeyttänyt työnsä sekä 23.5.1981 kääntynyt lääkärin puoleen. Suoritetuissa tutkimuksissa A:lla oli todettu rappeuma-repeämä tyyppisiä muutoksia olkanivelen kiertäjäkalvosimessa, kulumamuutoksia kaularangassa ja lihasten toiminnassa hermovaurioon viittaavia merkkejä.</p>
        <p>Keskinäinen Vakuutusyhtiö Sampo on 4.11.1981 alistanut epäävän päätöksensä vakuutusoikeuden harkittavaksi.</p>
      </div>
      <div>
        <h3>Vakuutusoikeuden ratkaisu 31.5.1983</h3>
        <p>Vakuutusoikeus katsoo, että A:n edellä kerrotut vaivat eivät ole tapaturman aiheuttamia eikä kysymyksessä myöskään ole sellainen sairaus tai vamma, joka on erikseen säädetty ammattitautina tai työtapaturmana korvattavaksi eikä myöskään ole pidettävä häntä 17.9.1979 kohdanneen tapaturman seurauksina. Korvaus evätään tapaturmavakuutuslain, ammattitautilain sekä eräistä työtapaturmina korvattavista vammoista annetun asetuksen nojalla. Vakuutusoikeus on soveltanut tapaturmavakuutuslakia sellaisena kuin se oli ennen 1.1.1982 voimaan tullutta lainmuutosta (526/81).</p>
        <p>A on hakenut muutosta vakuutusoikeuden ratkaisuun. Lääkintöhallitus on antanut asiassa lausunnon ja Keskinäinen Vakuutusyhtiö Sampo vastauksen.</p>
      </div>
    </div>
    <div>
      <h2 id="19850176tyloa0">KORKEIMMAN OIKEUDEN RATKAISU</h2>
      <p>Korkein oikeus on tutkinut asian ja katsoo selvitetyksi, että A:n 20.5.1981 Oy Partek Ab:n työssä lapioidessa kipsiä laivasta lapio on iskeytynyt laivan lattiapulttiin aiheuttaen voimakkaan tärähdyksen A:n vasempaa olkapäähän ja vasempaan ranteeseen. A:lla on todettu tämän jälkeen vasemman olkanivelen kiertäjäkalvosimen repeämä. Repeämän on selvitetty aiheutuneen puoleksi mainitusta tärähdyksestä ja puoleksi iän mukaisista rappeutumismuutoksista. Sen vuoksi Korkein oikeus, muuttaen vakuutusoikeuden päätöstä mainitun tapaturman korvattavuuden osalta, määrää Keskinäisen Vakuutusyhtiön Sammon suorittamaan A:lle puoleksi korvattavasta kiertäjäkalvosimen repeämästä lainmukaisen korvauksen. Asia palautetaan vakuutusoikeuteen tästä aiheutuvia toimia varten.</p>
      <div>
        <p>Ratkaisuun osallistuneet: oikeusneuvokset Miettinen, Jalanko, Saarni-Rytkölä, Ådahl ja Nybergh</p>
      </div>
    </div>
  </finlex:content>
</finlex:document>
