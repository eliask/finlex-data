<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850100t</dcterms:identifier>
  <finlex:ecliIdentifier>ECLI:FI:KKO:1985:II100</finlex:ecliIdentifier>
  <dcterms:title>KKO:1985-II-100</dcterms:title>
  <dcterms:description>
    <p>
      <strong>Avioliittolaki</strong>
      <span>Puolisoiden väliset lahjat</span>
    </p>
    <p>
      <strong>Lahja</strong>
      <span>Kiinteistön lahja</span>
    </p>
    <p>
      <strong>Lainhuudatus</strong>
      <span>Lainhuudatuspäätöksen purkaminen</span>
    </p>
    <p>
      <strong>Purku</strong>
      <span>Lainhuudatus- ja kiinnityspäätös</span>
    </p>
  </dcterms:description>
  <finlex:registerNumber>H84/302</finlex:registerNumber>
  <dcterms:date pvm="19850211">1985-02-11</dcterms:date>
  <finlex:fileCopyNumber>1571</finlex:fileCopyNumber>
  <dcterms:issued pvm="19850612">1985-06-12</dcterms:issued>
  <dcterms:abstract>
    <p>Vaimolle oli myönnetty lainhuuto kiinteistöön, jonka hän lainhuutopäätöksen mukaan oli saanut lahjakirjalla mieheltään. Koska puolisoiden välinen lahja avioliittolain 45 §:ssä säädetyn kiellon vastaisena oli mitätön, lainhuutopäätös purettiin lainhuudon myöntäneen käräjätuomarin hakemuksesta.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850100taloa0">ASIAN KÄSITTELY ALEMMISSA OIKEUKSISSA</a>
    <a href="19850100tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850100t.kko">
    <div>
      <h2 id="19850100taloa0">ASIAN KÄSITTELY ALEMMISSA OIKEUKSISSA</h2>
      <p>Tammelan tuomiokunnan käräjätuomarina Timo Martti Sakari Peltonen on Tammelan käräjäkunnan arkistokäsittelyssä 27.4.1983 lainhuudatuspöytäkirjan 236 §:n kohdalla tekemällään päätöksellä myöntänyt lainhuudon Forssasta olevalle toimitusjohtajanvaimolle A:lle Tammelan kunnan Letkun kylässä olevaan kaupungin Talsoilan kaupunginosan korttelissa 259. Sanotut tilan ja osuuden tonttiin A oli saanut mieheltään, Forssasta olevalta toimitusjohtaja B:ltä 20.4.1983 vahvistetulla lahjakirjalla.</p>
      <p>Korkeimpaan oikeuteen 20.6.1984 saapuneessa hakemuksessa käräjätuomari Peltonen on ilmoittanut nyttemmin havainneensa, että aviopuolisoiden välisenä lahjana, jota ei voitu pitää tavanomaisena, saanto ei ollutkaan laillinen. Koska lainhuutoa ei sen vuoksi olisi saanut myöntää ja puheena oleva lainhuutopäätös perustui ilmeisesti väärän lain soveltamiseen, Peltonen on pyytänyt, että Korkein oikeus purkaisi päätöksen.</p>
      <p>B on antanut häneltä hakemuksen johdosta pyydetyn vastauksen, mutta A ei ole käyttänyt hänelle varattua tilaisuutta vastata hakemukseen.</p>
    </div>
    <div>
      <h2 id="19850100tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Purettavaksi pyydetyn lainhuutopäätöksen mukaan A on saanut päätöksessä mainitut tilan ja tontinosan mieheltään B:ltä lahjakirjalla. Kysymyksessä on kuitenkin ollut aviopuolisoiden välinen lahja, joka avioliittolain 45 §:ssä säädetyn kiellon vastaisena on mitätön. Lainhuutoa haettaessa on siten ollut ilmeistä, että saanto ei ole ollut laillinen. Päätös, jolla A:lle on myönnetty lainhuuto sanotun lahjakirjan perusteella, on näin ollen lainhuudatuksesta ja kiinteistönsaannon moittimisajasta annetun lain 7 §:n säännös huomioon ottaen virheellinen.</p>
      </div>
      <div>
        <h3>Lainkohdat</h3>
        <p>Oikeudenkäymiskaari 31 luku 7 § 1 mom. 1 kohta ja 16 §</p>
      </div>
      <div>
        <h3>Päätöslauselma</h3>
        <p>Hakemuksessa tarkoitettu Tammelan tuomiokunnan käräjätuomarin 27.4.1983 lainhuudatuspöytäkirjan 236 §:n kohdalla tekemä päätös puretaan ja poistetaan. Tammelan tuomiokunnan kihlakunnantuomarin tulee huolehtia siitä, että tästä päätöksestä tehdään merkinnät lainhuudatuspöytäkirjaan, lainhuutorekisteriin ja annetuista lainhuudoista laadittavaan luetteloon sekä, mikäli mahdollista, alkuperäiseen lahjakirjaan ja lainhuudatuspöytäkirjasta A:lle kirjoitettuun otteeseen.</p>
        <div>
          <p>Ratkaisuun osallistuneet: oikeusneuvokset Jalanko, Saarni-Rytkölä, Ådahl, Hiltunen ja Aro</p>
        </div>
      </div>
    </div>
  </finlex:content>
</finlex:document>
