<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850054t</dcterms:identifier>
  <finlex:ecliIdentifier>ECLI:FI:KKO:1985:II54</finlex:ecliIdentifier>
  <dcterms:title>KKO:1985-II-54</dcterms:title>
  <dcterms:description>
    <p>
      <strong>Tieliikenne</strong>
    </p>
    <p>
      <strong>Ajoneuvon kuljettaja</strong>
    </p>
  </dcterms:description>
  <finlex:registerNumber>R83/441</finlex:registerNumber>
  <dcterms:date pvm="19841218">1984-12-18</dcterms:date>
  <finlex:fileCopyNumber>4086/84</finlex:fileCopyNumber>
  <dcterms:issued pvm="19850326">1985-03-26</dcterms:issued>
  <dcterms:abstract>
    <p>A oli alkoholia nautittuaan luovuttanut henkilöauton 10-vuotiaan poikansa kuljetettavaksi. Pojan oli näytetty osaavan ajaa autoa. Auto, jossa A seurasi mukana, oli joutunut liikenneonnettomuuteen. Kun A ei ollut suorittanut välittömiä ohjauksellisia toimenpiteitä, häntä ei pidetty auton kuljettajana. A tuomittiin rangaistukseen auton luovuttamisesta ajokortittoman henkilön kuljetettavaksi, mutta häntä vastaan rattijuopumuksesta ja varomattomuudesta liikenteessä ajettu syyte hylättiin.</p>
    <p>Ään.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850054taloa0">ASIAN KÄSITTELY ALEMMISSA OIKEUKSISSA</a>
    <a href="19850054tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19850054tyloa0">KORKEIMMAN OIKEUDEN RATKAISU Hovioikeuden päätöstä ei muuteta.</a>
  </dcterms:tableOfContents>
  <finlex:content id="s19850054t.kko">
    <div>
      <h2 id="19850054taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Parkanon kihlakunnanoikeuden päätös 18.3.1982</h3>
        <p>Virallisen syyttäjän ajamasta syytteestä kihlakunnanoikeus on katsonut selvitetyn, että nuohooja Antero K oli</p>
        <p>1) 31.12.1981 Kurussa ja Parkanossa nautittuaan itse alkoholia niin, että hänen verensä alkoholipitoisuus oli ollut ajon aikana ainakin 0,5 promillea, käyttänyt henkilöauton kuljettajana 10-vuotiasta poikaansa Jari K:ta, jolta ottaen huomioon pojan ikä ja ajokokemus oli yleisen elämänkokemuksen perusteella katsottava puuttuneen riittävä kokemus ja taito moottoriajoneuvon kuljettamiseen yleisellä tiellä,</p>
        <p>2) 25.2.1982 nautittuaan itse alkoholia niin, että hänen verensä alkoholipitoisuus oli ollut ajon aikana ainakin 0,5 promillea, käyttänyt henkilöauton kuljettajan edellä mainittua 10-vuotiasta poikaansa, jolta ottaen huomioon pojan ikä ja ajokokemus oli ylisen elämänkokemuksen perusteella katsottava puuttuneen riittävä kokemus ja taito moottoriajoneuvon kuljettamiseen yleisellä tiellä. Jari K oli tuolloin autoa kuljettaessaan laiminlyönyt noudattaa olosuhteiden vahingon välttämiseksi edellyttämää huolellisuutta ja varovaisuutta niin, että hänen kuljettamansa auto oli joutunut liikenneonnettomuuteen.</p>
        <p>Kihlakunnanoikeus on sen vuoksi vuoden 1957 tieliikennelain 6 §:n 1 momentin, rikoslain 23 luvun 1 §:n sekä 7 luvun 1 §:n nojalla tuominnut Antero K:n 1 kohdan osalta rattijuopumuksesta ja 2 kohdan osalta yksin tehdyistä rattijuopumuksesta ja varomattomuudesta liikenteessä sakkorangaistuksiin, minkä lisäksi Antero K vuoden 1957 tieliikennelain 10 §:n 1 momentin nojalla määrättiin ajokieltoon.</p>
      </div>
      <div>
        <h3>Turun hovioikeuden päätös 21.4.1983</h3>
        <p>Hovioikeus, jossa virallinen syyttäjä ja Antero K hakivat muutosta, katsoi kihlakunnanoikeuden päätöksen 1 ja 2 kohdan osalta selvitetyksi, että Jari K, jonka oli näytetty osaavan ajaa autoa, oli itsenäisesti kuljettanut puheena olevaa autoa. Antero K:n oli näytetty mainituissa tilaisuuksissa luovuttaneen autonsa sellaisen henkilön kuljetettavaksi, jolla ei ollut ajolupaa. Näyttämättä oli jäänyt, että Antero K olisi itse suorittanut välittömiä ohjauksellisia toimenpiteitä sekä että Antero K siten olisi syyllistynyt hänen viakseen väitettyyn rattijuopumukseen tai 2 kohdassa myös varomattomuuteen liikenteessä.</p>
        <p>Sen vuoksi hovioikeus muutti kihlakunnanoikeuden päätöstä siten, että Antero K vuoden 1981 tieliikennelain 103 §:n nojalla, jota oli tekoaikana voimassa ollutta vuoden 1957 tieliikennelain 9 §:ää lievempänä lainkohtana sovellettava, tuomittiin kihlakunnanoikeuden päätöksen 1 ja 2 kohdan osalta liikennerikkomuksesta sakkorangaistuksiin. Antero K:ta vastaan ajettu syyte rattijuopumuksesta sekä myös varomattomuudesta liikenteessä hylättiin. Lausunto ajokieltoon tuomitsemisesta kumottiin.</p>
      </div>
    </div>
    <div>
      <h2 id="19850054tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Virallinen syyttäjä pyysi valituslupaa ja vaati valituksessaan Antero K:n tuomitsemista rangaistukseen rattijuopumuksesta sekä varomattomuudesta liikenteessä. Lupa myönnettiin 15.9.1984. Antero K antoi häneltä pyydetyn vastauksen.</p>
    </div>
    <div>
      <h2 id="19850054tyloa0">KORKEIMMAN OIKEUDEN RATKAISU Hovioikeuden päätöstä ei muuteta.</h2>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Takala: Jutussa on näytetty, että tapahtuma-aikana 10-vuotias Jari K tosin on yksityisellä piha-alueella ilman ajoa valvoneen täysi-ikäisen henkilön välittömiä ohjauksellisia toimenpiteitä osannut ajaa henkilöautoa. Tämä ei kuitenkaan todista, että Jari K olisi osannut asianmukaisesti kuljettaa autoa liikenteessä. Sen vuoksi ja kun yleisen elämänkokemuksen mukaan 10-vuotiaalta pojalta puuttuu sellainen taito, katson, että Antero K luovuttaessaan auton mainitun poikansa kuljetettavaksi on kihlakunnanoikeuden päätöksen 1 ja 2 kohdissa syyllistynyt varomattomuuteen liikenteessä.</p>
        <p>Muutan hovioikeuden päätöstä siten, että tuomitsen Antero K:n kihlakunnanoikeuden päätöksen 1 ja 2 kohdan osalta varomattomuudesta liikenteessä sakkorangaistuksiin.</p>
        <div>
          <p>Ratkaisuun osallistuneet: oikeusneuvokset Ailio, Mörä, af Hällström ja Lindholm</p>
        </div>
      </div>
    </div>
  </finlex:content>
</finlex:document>
