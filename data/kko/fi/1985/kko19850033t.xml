<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850033t</dcterms:identifier>
  <finlex:ecliIdentifier>ECLI:FI:KKO:1985:II33</finlex:ecliIdentifier>
  <dcterms:title>KKO:1985-II-33</dcterms:title>
  <dcterms:description>
    <p>
      <strong>Lainhuudatus</strong>
    </p>
    <p>
      <strong>Avioliittolaki</strong>
    </p>
  </dcterms:description>
  <finlex:registerNumber>S84/768</finlex:registerNumber>
  <dcterms:date pvm="19850108">1985-01-08</dcterms:date>
  <finlex:fileCopyNumber>462</finlex:fileCopyNumber>
  <dcterms:issued pvm="19850305">1985-03-05</dcterms:issued>
  <dcterms:abstract>
    <p>Eloonjäänyt puoliso haki lainhuutoa omistamaansa tilaan, johon hänen puolisollaan oli ollut avio-oikeus. Hakemusta ei olisi pitänyt hylätä sillä perusteella, että sellaista ositusta, jossa tila olisi otettu huomioon, ei ollut toimitettu.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850033taloa0">ASIAN KÄSITTELY ALEMMISSA OIKEUKSISSA</a>
    <a href="19850033tmuukas0">VALITUSLUVAN MYÖNTÄMINEN JA VÄLITOIMET</a>
    <a href="19850033tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850033t.kko">
    <div>
      <h2 id="19850033taloa0">ASIAN KÄSITTELY ALEMMISSA OIKEUKSISSA</h2>
      <p>Aili Helena Sironen on 17.6.1981 Saarijärven tuomiokuntaan kuuluvan Karstulan käräjäkunnan arkistokäsittelyssä pyytänyt, että hänelle myönnettäisiin lainhuuto Karstulan kunnan Vastingin kylässä olevaan Puroahon tilaan RN:o 7:67.</p>
      <p>Virkaa toimittava käräjätuomari on 29.8.1983 antamassaan päätöksessä lausunut, että Puroahon tila RN:o 7:67 oli muodostettu Aili Helena Siroselle 27.7.1960 maarekisteriin merkityssä lohkomisessa 12.6.1958 päivätyn jakosopimuksen perusteella tiluksista, jotka hän oli 25.8.1954 ja 14.8.1956 päivätyillä kauppakirjoilla ostanut miehensä Elias Sirosen ensimmäisestä avioliitosta olleilta lapsilta. Elias Sirosen 29.3.1978 tapahtuneen kuoleman jälkeen toimitetussa perunkirjoituksessa perukirjaan ei ollut merkitty lesken omaisuutena puheena olevaa tilaa eikä se myöskään ollut ollut mukana osituksessa ja perinnönjaossa 27.7.1979. Näin ollen ja kun vielä ei ollut tiedossa, tuliko tila Elias Sirosen jälkeen toimitettavissa osituksessa ja perinnönjaossa jäämään Aili Helena Siroselle, käräjätuomari on katsonut, ettei Aili Helena Siroselle tässä vaiheessa voitu yksin myöntää lainhuutoa, ja hylännyt hakemuksen.</p>
      <p>Vaasan hovioikeus ei ole 1.6.1984 antamassaan päätöksessä muuttanut käräjätuomarin päätöstä.</p>
    </div>
    <div>
      <h2 id="19850033tmuukas0">VALITUSLUVAN MYÖNTÄMINEN JA VÄLITOIMET</h2>
      <p>Aili Helena Siroselle on myönnetty valituslupa 24.9.1984. Elias Sirosen ensimmäisestä avioliitosta oleville lapsille Anja Helena Leppäselle, Pentti Elias ja Pauli Ilmari Siroselle, Toini Anneli Haapasalolle ja Aino Astrid Savolaiselle on varattu tilaisuus vastauksen antamiseen Aili Helena Sirosen hakemuksen johdosta. Haapasalo on antanut vastauksen ja vaatinut korvausta vastauskuluistaan. Käräjätuomari on antanut häneltä pyydetyn lausunnon.</p>
    </div>
    <div>
      <h2 id="19850033tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Puroahon tila RN:o 7:67 on lohkomalla muodostettu Aili Helena Siroselle niistä tiluksista, jotka hän kauppojen ja jakosopimuksen perusteella on saanut ollessaan avioliitossa Elias Sirosen kanssa. Elias Sirosella on ollut avio-oikeus Aili Helena Sirosen omaisuuteen.</p>
        <p>Mainittujen saantojensa perusteella Aili Helena Sirosella on omistajana oikeus saada lainhuuto tilaan myös Elias Sirosen kuoltua ja vaikka tilaa ei ole hänen omaisuutenaan merkitty Elias Sirosen perukirjaan eikä otettu huomioon häneen ja Elias Sirosen perillisten välisessä osituksessa.</p>
        <p>Käräjätuomarin ei näin ollen olisi pitänyt hylätä lainhuutohakemusta lausumallaan perusteella.</p>
      </div>
      <div>
        <h3>Päätöslauselma</h3>
        <p>Hovioikeuden ja Saarijärven tuomiokunnan käräjätuomarin päätökset kumotaan ja poistetaan. Asia palautetaan Karstulan käräjäkunnan arkistokäsittelyyn ilmoituksetta uudelleen käsiteltäväksi. Haapasalon vaatimus oikeudenkäyntikulujen korvaamisesta hylätään.</p>
        <div>
          <p>Ratkaisuun osallistuneet: oikeusneuvokset Salervo, Takala, Hämäläinen, Nikkarinen ja Roos</p>
        </div>
      </div>
    </div>
  </finlex:content>
</finlex:document>
