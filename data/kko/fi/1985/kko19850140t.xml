<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850140t</dcterms:identifier>
  <finlex:ecliIdentifier>ECLI:FI:KKO:1985:II140</finlex:ecliIdentifier>
  <dcterms:title>KKO:1985-II-140</dcterms:title>
  <dcterms:description>
    <p>
      <strong>Käyttöoikeus kiinteistöön</strong>
    </p>
    <p>
      <strong>Rakennus</strong>
    </p>
    <p>
      <strong>Perusteettoman edun palauttaminen</strong>
    </p>
  </dcterms:description>
  <finlex:registerNumber>S84/893</finlex:registerNumber>
  <dcterms:date pvm="19841025">1984-10-25</dcterms:date>
  <finlex:fileCopyNumber>3383/84</finlex:fileCopyNumber>
  <dcterms:issued pvm="19850926">1985-09-26</dcterms:issued>
  <dcterms:abstract>
    <p>Rakennus oli rakennettu kahden samalle omistajalle kuuluvan tilan alueelle. Toisen tilan omistaja oli tämän jälkeen vaihtunut useita kertoja eri aikoina tehtyjen kauppakirjojen perusteella. Viimeisessä tilaa koskeneessa kauppakirjassa ostajat olivat ilmoittaneet, etteivät he hyväksyneet rakennuksen pitämistä tilan alueella. Kun rakennuksen omistaja ei ollut näyttänyt, että hänellä olisi oikeudellista perustetta rakennuksen pitämiseen entisellä paikalla, omistaja velvoitettiin siirtämään rakennus pois. Rakennuksen omistajan katsottiin saaneen perusteetonta etua po. alueen pitämisestä hallinnassaan ja hänet velvoitettiin suorittamaan siitä tilan omistajalle kohtuullinen korvaus.</p>
    <p>Ks. <a href="http://www.finlex.fi/fi/oikeus/kko/kko/1992/19920157">KKO:1992:157</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850140taloa0">ASIAN KÄSITTELY ALEMMISSA OIKEUKSISSA</a>
    <a href="19850140tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</a>
    <a href="19850140tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850140t.kko">
    <div>
      <h2 id="19850140taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Varkauden kihlakunnanoikeudessa</h3>
        <p>Olli Antti ja Aune Irene Toivola ovat kihlakunnanoikeudessa lausuneet, että he olivat 14.10.1977 vahvistetulla kauppakirjalla ostaneet Olavi ja Helvi Lumpeelta Vääräkoivu -nimisen tilan RN:o 3:186 Varkauden kaupungin Ruokojärven kylässä. Kaupan perusteella heille oli 24.8.1978 myönnetty kummallekin erikseen lainhuuto puoleen tilasta, joten he olivat Vääräkoivun tilan omistajia ja haltijoita.</p>
        <p>Vääräkoivun tilan kauppakirjassa oli ollut ehto: "Myyjät vakuuttavat, etteivät ole hyväksyneet tilalle luvattomasti rakennettua asuinrakennusta, eikä sitä hyväksy myöskään ostajat." Tämän ehdon syynä oli ollut se, että Vääräkoivun tilalla oli tilan varsinaisen asuinrakennuksen lisäksi toinen rakennus, joka oli rakennettu osittain Vääräkoivun tilan naapurina olevan Tuliharju -nimisen tilan RN:o 3:50 samassa kylässä, alueelle, pääosaltaan kuitenkin Vääräkoivun tilan alueelle. Toivoloiden ostaessa tilan olivat rakennuksen omistaneet ja sitä pitäneet hallussaan 10.11.1970 kuolleen Kaarlo Nestori Kauppisen kuolinpesän osakkaat, leski Elma Alina Kauppinen ja lapset Anja Kanerva Ikonen, Seija Elina Kettunen sekä Silja Katri, Sauli Jalmari ja Sorja Helena Kauppinen 23.11.1981 saakka. Tuolloin rakennus oli siirtynyt Sauli Jalmari Kauppisen omistukseen tämän ostettua rakennuksen ja Vääräkoivun tilaan rajoittuvan, rakennukseen liittyvän 1.000 neliömetrin määräalan Tuliharjun tilasta 15.3.1979 vahvistetulla kauppakirjalla äidiltään Elma Alina Kauppiselta. Tämä kauppa oli sittemmin 23.11.1981 pätevöitynyt, kun muut kuolinpesän osakkaat olivat sen kirjallisesti hyväksyneet.</p>
        <p>Kaarlo Nestori Kauppinen oli omistanut vuosina 1951 - 1964 Vääräkoivun tilan. Kaarlo Nestori Kauppinen oli rakentanut kysymyksessä olevan rakennuksen ilmeisesti vuonna 1957 siksi, että hän oli tuolloin hallinnut myös Vääräkoivun tilan naapurina olevasta Tuliharjun tilasta mainittua 1.000 neliömetrin suuruista Vääräkoivun tilaan rajoittuvaa määräalaa. Elma Alina Kauppinen, Ikonen ja Kettunen sekä Silja Katri, Sauli Jalmari ja Sorja Helena Kauppinen Kaarlo Nestori kauppisen kuolinpesän osakkaina olivat pitäneet ja sittemmin Sauli Jalmari Kauppinen yksin oli pitänyt laittomasti rakennusta Toivoloiden tilalla saaden asiantilasta perusteetonta etua. Toivolat eivät olleet päässeet sovintoon asiassa. Sen vuoksi Toivolat ovat vaatineet, että Sauli Jalmari Kauppinen velvoitettaisiin siirtämään rakennus tilalta kihlakunnanoikeuden määräämässä kohtuullisessa ajassa uhalla, että Toivolat voisivat tehdä sen Sauli Jalmari Kauppisen kustannuksella ja että Elma Alina Kauppinen, Ikonen ja Kettunen sekä Silja Katri, Sauli Jalmari ja Sorja Helena Kauppinen Kaarlo Nestori Kauppisen kuolinpesän osakkaina yhteisvastuullisesti velvoitettaisiin suorittamaan perusteettomana etuna ajalta 14.10.1977 - 23.11.1981 300 markkaa kuukaudessa eli yhteensä 14.700 markkaa 5 prosentin korkoineen 8.2.1982 lukien ja Sauli Jalmari Kauppinen yksin 300 markkaa kuukaudessa 23.11.1981 alkaen siihen saakka, kun rakennus oli siirretty pois tilalta.</p>
        <p>Elma Alina Kauppinen, Ikonen ja Kettunen sekä Silja Katri, Sauli Jalmari ja Sorja Helena Kauppinen ovat vastustaneet kannetta muun muassa sillä perusteella, että Vääräkoivun tilan omistajat, jotka olivat useaan kertaan vaihtuneet sen jälkeen, kun Kaarlo Nestori Kauppinen oli myynyt tilan 26.2.1964 Ikoselle, olivat hyväksyneet vallitsevan asiantilan ja Toivolat olivat ostaneet tilan tästä tietoisina. Sauli Jalmari Kauppinen on vastustanut rakennuksen pois siirtämistä silläkin perusteella, että se merkitsisi betoniperusteisen rakennuksen täydellistä tuhoutumista.</p>
        <p>Kihlakunnanoikeus, jossa Toivolat ja Sauli Jalmari Kauppinen ovat vaatineet korvausta oikeudenkäyntikuluistaan, on katsonut selvitetyksi, että vastaaja Sauli Jalmari Kauppisen omistama, kanteessa mainittu asuinrakennus sijaitsee osaksi kantajien Olli ja Aune Toivolan omistaman Vääräkoivu -nimisen tilan RN:o 3:186 Varkauden kaupungin Ruokojärven kylässä alueella ja osaksi Sauli Kauppisen omistamalla Tuliharju -nimiseen tilaan RN:o 3:286 Varkauden kaupungin Ruokojärven kylässä kuuluvalla vielä lohkomatta olevalla määräalalla. Kaarlo Nestori Kauppinen on vuonna 1957 rakentanut kysymyksessä olevan asuinrakennuksen silloin yhdessä vaimonsa Elma Kauppisen omistamalle maapohjalle. Kaarlo Kauppinen on jatkuvasti omistajana hallinnut kyseistä asuinrakennusta kuolemaansa 10.11.1970 saakka. Sen jälkeen Kaarlo Kauppisen oikeudenomistajat ovat omistajina hallinneet mainittua asuinrakennusta marraskuun loppuu 1981 saakka, jolloin asuinrakennus on siirtynyt Sauli Kauppisen omistukseen. Vääräkoivun tila on mainitun asuinrakennuksen rakentamisen jälkeen vaihtunut omistajia useita kertoja. Toivolat ovat 14.10.1977 vahvistetussa kauppakirjassa, ostaessaan Vääräkoivun tilan, ilmoittaneet, etteivät he hyväksy kyseistä asuinrakennusta omistamallaan tilalla.</p>
        <p>Sen vuoksi ja kun Sauli Kauppinen ei ole voinut näyttää oikeudellista perustetta, jonka nojalla hänellä asuinrakennuksen omistajana olisi oikeus sen paikalla pitämiseen kantajien omistamalla tilalla, kihlakunnanoikeus on harkinnut oikeaksi, hyläten kanteen perusteettoman edun palauttamista koskevalta osalta näyttämättömänä, velvoittaa Sauli Kauppisen siirtämään mainitun asuinrakennuksen pois Toivoloiden omistamalta Vääräkoivun tilalta kahden vuoden kuluessa siitä lukien, kun tämä kihlakunnanoikeuden päätös on saanut lainvoiman uhalla, että Toivoloilla on oikeus tämän jälkeen toimittaa se Sauli Kauppisen kustannuksella.</p>
        <p>Sauli Kauppinen velvoitettiin suorittamaan Toivoloille oikeudenkäyntikulujen korvaukseksi 3.000 markkaa.</p>
        <p>Itä-Suomen hovioikeus, jossa Sauli Jalmari Kauppinen ja Toivolat hakivat muutosta, on tuomiossaan 12.7.1984 lausunut seuraavaa: Hovioikeus hylkää jutun palauttamista koskevan pyynnön aiheettomana. Elma Alina Kauppinen, Ikonen ja Kettunen sekä Silja Katri, Sauli Jalmari ja Sorja Helena Kauppinen ovat pitäneet kihlakunnanoikeuden päätöksessä kerrotuin tavoin hallinnassaan, Elma Alina Kauppinen, Ikonen ja Kettunen sekä Sil- ja Katri, Sauli Jalmari ja Sorja Helena Kauppinen Kaarlo Nestori Kauppisen kuolinpesän osakkaina yhteisesti 22.11.1981 saakka ja Sauli Jalmari Kauppinen yksin 23.11.1981 alkaen, oikeudettomasti kysymyksessä olevaan rakennukseen liittyvää maa-alaa Toivoloiden omistamasta tilasta korvausta suorittamatta. Heidän on katsottava perusteettomasti hyötyneen Toivoloiden kustannuksella määrän, minkä kysymyksessä olevan rakennuksen omistajan kohtuuden mukaan olisi suoritettava vuokrana, jona on pidettävä ajalta 14.10.1977 - 22.11.1981 4.900 markkaa ja 23.11.1981 alkaen 100 markkaa kuukaudessa. Näillä ja kihlakunnanoikeuden mainitsemilla perusteilla hovioikeus katsoo, ettei ole syytä muuttaa kihlakunnanoikeuden päätöstä muulla tavoin kuin että Elma Alina Kauppinen, Ikonen ja Kettunen sekä Silja Katri, Sauli Jalmari ja Sorja Helena Kauppinen velvoitetaan yhteisvastuullisesti suorittamaan Toivoloille yhteisesti 4.900 markkaa viiden prosentin korkoineen 8.2.1982 alkaen ja Sauli Jalmari Kauppinen yksin 100 markkaa kuukaudessa 23.11.1981 lukien siihen saakka, kun rakennus on siirretty pois tilalta. Sauli Jalmari Kauppinen velvoitetaan suorittamaan Toivoloille yhteisesti korvaukseksi vastineen antamisesta hovioikeuteen aiheutuneista kuluista 480 markkaa.</p>
      </div>
    </div>
    <div>
      <h2 id="19850140tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</h2>
      <p>Sauli Jalmari, Elma Alina, Sorja Helena ja Silja Katri Kauppinen sekä Ikonen ja Kettunen ovat yhdessä pyytäneet valituslupaa sekä vaatineet Toivolan puolisoiden heihin kohdistaman kanteen hylkäämistä. Valituslupa on myönnetty 26.9.1984. Lisäksi on oikeudenkäymiskaaren 30 luvun 23 §:n nojalla määrätty, ettei hovioikeuden tuomiota ole toistaiseksi pantava täytäntöön tai, mikäli täytäntöönpano on jo alkanut, ettei sitä ole jatkettava. Toivolan puolisot ovat antaneet heiltä pyydetyn vastauksen.</p>
    </div>
    <div>
      <h2 id="19850140tyloa0">KORKEIMMAN OIKEUDEN RATKAISU</h2>
      <p>Hovioikeuden tuomio pysytetään muutoin paitsi että määräaika, jonka kuluessa Sauli Jalmari Kauppisen on siirrettävä puheena oleva asuinrakennus Vääräkoivun tilan alueelta, päättyy 30.6.1987. Samalla kumotaan Korkeimman oikeuden antama, hovioikeuden tuomion täytäntöönpanoa koskeva kielto.</p>
      <p>Sauli Jalmari, Elma Alina, Sorja Helena ja Silja Katri Kauppinen sekä Ikonen ja Kettunen velvoitetaan yhteisvastuullisesti suorittamaan Olli Antti ja Aune Irene Toivolalle yhteisesti korvaukseksi heille vastauksen antamisesta Korkeimmassa oikeudessa aiheutuneista kuluista 1.000 markkaa.</p>
      <div>
        <p>Ratkaisuun osallistuneet: oikeusneuvokset Salervo, Saarni-Rytkölä, Ådahl, Nikkarinen ja Aro</p>
      </div>
    </div>
  </finlex:content>
</finlex:document>
