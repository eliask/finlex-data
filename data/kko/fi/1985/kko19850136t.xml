<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850136t</dcterms:identifier>
  <finlex:ecliIdentifier>ECLI:FI:KKO:1985:II136</finlex:ecliIdentifier>
  <dcterms:title>KKO:1985-II-136</dcterms:title>
  <dcterms:description>
    <p>
      <strong>Jakolaki</strong>
    </p>
    <p>
      <strong>Lohkominen</strong>
    </p>
  </dcterms:description>
  <finlex:registerNumber>M85/112</finlex:registerNumber>
  <dcterms:date pvm="19850613">1985-06-13</dcterms:date>
  <finlex:fileCopyNumber>2431</finlex:fileCopyNumber>
  <dcterms:issued pvm="19850924">1985-09-24</dcterms:issued>
  <dcterms:abstract>
    <p>Kiinteistön määräalan kauppakirjaan merkityssä kaupanvahvistajan todistuksessa oli todettu, että myyjät ja ostajat olivat olleet laillisesti edustettuina kaupantekotilaisuudessa. Koska ei ollut saatettu todennäköiseksi, että kaupanvahvistajan todistus olisi ollut virheellinen, katsottiin edellytysten lohkomiselle olevan olemassa, vaikka valtakirjoja, joilla valtuutus määräalan myyntiin ja ostoon oli tapahtunut, ei ollut esitetty.</p>
    <p>Ään.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19850136taloa0">ASIAN KÄSITTELY ALEMMISSA OIKEUKSISSA</a>
    <a href="19850136tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850136t.kko">
    <div>
      <h2 id="19850136taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Asian aikaisemmat vaiheet</h3>
        <p>Oulun maanmittauspiirin maanmittaustoimisto oli Eila Mäkipään hakemuksessa 7.4.1981 antanut määräyksen Harjupäkkilän RN:o 3:24 ja Päkkilän RN:o 3:25 tilojen yhteistä aluetta Yli-Iin kunnan Jakkukylässä koskeneen lohkomistoimituksen suorittamiseen. Toimitusta varten oli pidetty ainoa toimituskokous 20.4.1983. Eila Mäkipää, Elvi Semb ja Mauri Turtinen olivat toimituksessa pyytäneet, että heille lohkomalla erotettaisiin Yli-Iin kunnasta olevan eläkeläisen Juho Heikki Kaikkosen omistaman Harjupäkkilän tilan RN:o 3:24 ja samasta kunnasta olevien, eläkeläisen Arvo Antero Kaikkosen ja hänen vaimonsa Sylvi Annikki Kaikkosen omistaman Päkkilän tilan RN:o 3:25 yhteinen alue. Siinä tarkoituksessa he olivat esittäneet:</p>
        <p>kauppakirjan 23.11.1936, jonka mukaan Erkki ja Jenni Sofia Kaikkonen (Arvo Antero ja Juho Heikki Kaikkosen vanhemmat) olivat myyneet määräalan osuudestaan Rinne-Päkkilän tilaan Kreeta Räihälle eli Juusolalle,</p>
        <p>kauppakirjan 10.11.1937, jonka mukaan Kreeta Juusola-Räihä oli myynyt määräalan Väinö ja Fiina Ahoselle,</p>
        <p>kauppakirjan 2.8.1948, jonka mukaan Yli-Iin kunta oli myynyt pakkohuutokaupan kautta sen omistukseen tulleen määräalan Anni Turtiselle,</p>
        <p>kauppakirjan 23.11.1962, jonka mukaan Väinö Ahonen, Lyydia Ahonen (Väinö Ahosen toinen vaimo) sekä Väinö Ahosen ja hänen ensimmäisen vaimonsa lapset Reino Alasiurua, entinen Ahonen, ja Ahti Ahonen ynnä viimeksi mainitun vaimo Riitta Ahonen olivat myyneet määräalan Yli-Iin kunnalle, sekä</p>
        <p>kauppakirjan 7.9.79, jonka mukaan Yli-Iin kunta oli luovuttanut määräalan Eila Mäkipäälle, Mauri Turtiselle, Urho Turtiselle ja Elvi Sembille.</p>
        <p>Lohkomisen edellytyksiä tutkiessaan toimitusinsinööri oli katsonut, että edellä selostettu määräalan saantoketju on muilta osin selvä, mutta 23.11.1936 tehdyn kaupan, jossa kauppakirjan mukaan Erkki Kaikkonen oli valtakirjalla edustanut Jenni Kaikkosta sekä Johan Laurila valtakirjalla Kreeta Juusolaa, molemmat valtakirjat puuttuivat, joten jakoasetuksen 3 §:n 1 momentin määräystä ei ole täytetty. Sen vuoksi toimitusinsinööri oli päättänyt jakolain 59 §:n 2 momentin nojalla jättää toimituksen sikseen.</p>
        <p>Tyytymättöminä toimitusinsinöörin edellä kerrottuun päätökseen Eila Mäkipää, Elvi Semb ja Mauri Turtinen ovat valittaneen maaoikeuteen. Maaoikeudessa he ovat esittäneet, että 23.11.1936 tehdyssä kaupassa kaupanvahvistajana toiminut Iin piirin nimismies oli kauppakirjaan merkityn kaupanvahvistajan todistuksen mukaan todennut kysymyksessä olevien valtakirjojen olleen kaupantekohetkellä olemassa, minkä vuoksi ja muutoin maaoikeuden pöytäkirjasta lähemmin ilmenevin perustein he ovat pyytäneet toimitusinsinöörin päätöksen kumoamista ja siis toimituksen palauttamista toimitusinsinöörille lohkomisen suorittamista varten.</p>
      </div>
      <div>
        <h3>Pohjois-Suomen maaoikeuden päätös 29.1.1985</h3>
        <p>Maaoikeus on tutkinut tämän jutun ja katsonut, ettei ollut esitetty syytä toimitusinsinöörin päätöksen muuttamiseen, joten maaoikeus harkitsi oikeaksi hylätä valituksen.</p>
        <p>Eila Mäkipää, Elvi Semb ja Mauri Turtinen ovat yhteisesti valittaneet maaoikeuden päätöksestä. Valituksen johdosta piiri-insinööri on antanut lausunnon.</p>
      </div>
    </div>
    <div>
      <h2 id="19850136tyloa0">KORKEIMMAN OIKEUDEN RATKAISU</h2>
      <p>Korkein oikeus on tutkinut valituksen. 23.11.1936 allekirjoitettuun kauppakirjaan liittyvässä kaupanvahvistajana toimineen Iin piirin nimismiehen todistuksessa todetaan, että kauppakirjan allekirjoittajat olivat Erkki Kaikkonen itsekohtaisesti ja vaimonsa Jennyn valtuuttamana myyjänä sekä työmies Johan Emil Laurila talokas Greta Juusola-Räihän valtuuttamana ostajana. Koska ei ollut saatettu todennäköiseksi, että kaupanvahvistajan todistus olisi virheellinen, Korkein oikeus katsoo, että toimituksen hakijat ovat esittäneet riittävän, jakoasetuksen 3 §:n 1 momentissa tarkoitetun selvityksen luovuttajan omistusoikeudesta ja omasta saannostaan, joten edellytykset toimituksen suorittamiselle täyttyvät tältä osin. Tämän vuoksi Korkein oikeus harkitsee oikeaksi, kumoten toimitusmiesten ja maaoikeuden päätökset, palauttaa asian toimitusmiehille, joiden tulee ottaa se käsiteltäväkseen ja siinä laillisesti menetellä.</p>
      <div>
        <h3>Esittelijän mietintö ja eri mieltä olevien jäsenten lausunnot</h3>
        <p>Esittelijän mietintö: Korkein oikeus tutkinee valituksen ja katsonee, ettei ole syytä muuttaa maaoikeuden päätöstä, joka siis jäänee pysyväksi.</p>
        <p>Oikeusneuvos Riihelä: Hyväksyn mietinnön.</p>
        <p>Oikeusneuvos Heinonen: Olen samaa mieltä kuin oikeusneuvos Riihelä.</p>
      </div>
      <div>
        <p>Ratkaisuun osallistuneet: presidentti Olsson, oikeusneuvokset Portin ja Lindholm</p>
      </div>
    </div>
  </finlex:content>
</finlex:document>
