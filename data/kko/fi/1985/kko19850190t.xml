<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850190t</dcterms:identifier>
  <finlex:ecliIdentifier>ECLI:FI:KKO:1985:II190</finlex:ecliIdentifier>
  <dcterms:title>KKO:1985-II-190</dcterms:title>
  <dcterms:description>
    <p>
      <strong>Avioliittolaki</strong>
      <span>Omaisuuden ositus</span>
    </p>
    <p>
      <strong>Oikeudenkäyntimenettely</strong>
      <span>Riitajutut</span>
    </p>
    <p>
      <strong>Jutun palauttaminen</strong>
    </p>
  </dcterms:description>
  <finlex:registerNumber>S84/1162</finlex:registerNumber>
  <dcterms:date pvm="19850603">1985-06-03</dcterms:date>
  <finlex:fileCopyNumber>3310</finlex:fileCopyNumber>
  <dcterms:issued pvm="19851216">1985-12-16</dcterms:issued>
  <dcterms:abstract>
    <p>A vaati moitekanteella, että tasinkoa, jonka hän pesänjakajan toimittaman osituksen mukaan oli velvollinen maksamaan B:lle, alennettaisiin. KO hylkäsi kanteen. Moitejutun ollessa vireillä HO:ssa B nosti tasinkoa koskevan suorituskanteen. KO jätti kanteen tutkimatta sillä perusteella, että moitejuttu oli vielä HO:ssa vireillä. HO jätti suorituskannetta koskevan KO:n päätöksen lopputuloksen pysyväksi, koska moitejuttua ei ollut tuomioistuimessa lopullisesti ratkaistu eikä B siten ollut oikeussuojan tarpeessa.</p>
    <p>Kun B:n suorituskannetta ei olisi pitänyt sanotuilla syillä jättää tutkimatta eikä juttu ollut A:n ja B:n oikeudenkäynnin aikana tekemän tasingon maksamista koskevan sopimuksen vuoksi välittömästi KKO:ssa ratkaistavissa, juttu palautettiin KO:een.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19850190taloa0">ASIAN KÄSITTELY ALEMMISSA OIKEUKSISSA</a>
    <a href="19850190tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</a>
    <a href="19850190tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850190t.kko">
    <div>
      <h2 id="19850190taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Rovaniemen kihlakunnanoikeudessa</h3>
        <p>Anna-Liisa Tuisku on Osmo Valtteri Tuiskulle tiedoksi toimituttamansa haasteen nojalla kihlakunnanoikeudessa lausunut, että kihlakunnanoikeuden määräämä pesänjakaja oli 16.9.1982 toimittanut heidän välillään omaisuuden osituksen, jossa Osmo Valtteri Tuisku oli määrätty maksamaan Anna-Liisa Tuiskulle tasinkoa 18.473 markkaa 10 penniä 15.11.1982 mennessä. Osmo Valtteri Tuisku oli moittinut ositusta Rovaniemen kihlakunnanoikeudessa ja vaatinut tasingon alentamista 10.473 markaksi 10 penniksi. Kihlakunnanoikeus oli 9.6.1983 julistamallaan päätöksellä, josta Osmo Valtteri Tuisku oli määräajassa valittanut hovioikeuteen, hylännyt osituksen moitetta koskevan kanteen. Koska Osmo Valtteri Tuisku ei ollut suostunut maksamaan tasinkoa, Anna-Liisa Tuisku on nyt käsiteltävänä olevassa jutussa vaatinut, että Osmo Valtteri Tuisku velvoitetaan suorittamaan hänelle mainittu tasinko 18.473 markkaa 10 penniä 6 prosentin korkoineen 16.9.1982 lukien.</p>
        <p>Kihlakunnanoikeuden päätös 1.9.1983</p>
        <p>Osmo Valtteri Tuiskun vastustettua kannetta kihlakunnanoikeus on päätöksessään lausunut, että tasinkoa antavalla puolisolla on siihen saakka, kunnes tasingon määrä on lainvoimaisesti vahvistettu, oikeus päättää, mitä omaisuutta hän luovuttaa toiselle puolisolle tasinkona. Kun tasingon suuruutta koskeva riita oli vireillä Rovaniemen hovioikeudessa, kannetta ei vielä voitu ratkaista. Sen vuoksi kihlakunnanoikeus on jättänyt kanteen tutkimatta.</p>
        <p>Valtion varoista on suoritettu maksuttoman oikeudenkäynnin saaneelle Anna-Liisa Tuiskulle hänen asiassa olleista kuluista 42 markkaa 10 penniä, jotka jäivät valtion vahingoksi.</p>
        <p>Anna-Liisa Tuisku on velvoitettu korvaamaan Osmo Valtteri Tuiskun oikeudenkäyntikulut 800 markalla.</p>
      </div>
      <div>
        <h3>Rovaniemen hovioikeuden päätös 3.10.1984</h3>
        <p>Hovioikeus, jonka tutkittavaksi Anna-Liisa Tuisku oli valittamalla saattanut jutun ja jossa Osmo Valtteri Tuisku oli vastannut valitukseen sekä vaatinut korvausta oikeudenkäyntikuluistaan, on päätöksessään lausunut, ettei Anna-Liisa Tuiskulla ollut oikeutta vaatia tasinkoa ennen kuin ositusta koskeva riita oli tuomioistuimessa lopullisesti ratkaistu ja että häneltä siten puuttui oikeussuojan tarve. Sen vuoksi hovioikeus on jättänyt kihlakunnanoikeuden päätöksen lopputuloksen pysyväksi.</p>
        <p>Anna-Liisa Tuisku on velvoitettu korvaamaan Osmo Valtteri Tuiskulla hovioikeudessa olleet kulut 700 markalla.</p>
      </div>
    </div>
    <div>
      <h2 id="19850190tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</h2>
      <p>Anna-Liisa Tuisku on pyytänyt valituslupaa. Muutoksenhakemuksessaan hän on toistanut jutussa esittämänsä vaatimukset muutoin paitsi että hän on vaatinut Osmo Valtteri Tuiskun velvoittamista suorittamaan kanteessa mainitulle tasingolle 6 prosenttia korkoa 15.11.1982 lukien. Anna-Liisa Tuisku on pyytänyt, että hovioikeuden päätös kumottaisiin muuta kuin hänelle valtion varoista maksettava kulujen korvausta koskevalta osalta ja että Osmo Valtteri Tuisku velvoitettaisiin korvaamaan Rovaniemen maalasikunnalle sen yleisen oikeusavustajan arvioitu palkkio kaikissa oikeusasteissa suoritettujen toimien osalta.</p>
      <p>Korkein oikeus on 16.1.1985 myöntänyt Anna-Liisa Tuiskulle valitusluvan.</p>
      <p>Osmo Valtteri Tuisku on antanut häneltä pyydetyn vastauksen, jonka oheen hän on liittänyt jäljennöksen asianosaisten 16.12.1984 tekemästä sopimuksesta. Sen mukaan Osmo Valtteri Tuisku on suostunut maksamaan "tasinkoa 18.413,10 Oikeuden päätöksen mukaisesti Kirjoitustilaisuudessa 3000 mk, Joulukuun loppuun 2000 mk, Loput 3 erässä viimeistään 30/6 - 1985 mennessä". Kun asianosaiset täten olivat sopineet tasingon maksamisesta eikä Anna-Liisa Tuiskulla enää ollut tarvetta muutoksenhakuun, Osmo Valtteri Tuisku on pyytänyt, että Anna-Liisa Tuiskun valitus jätetään tutkimatta tai hylätään.</p>
      <p>Anna-Liisa Tuisku on Osmo Valtteri Tuiskun vastauksen johdosta antanut häneltä pyydetyn lausunnon, jossa hän on myöntänyt tehneensä edellä mainitun sopimuksen, mutta, ilmoittanut, ettei hän ollut luopunut jutusta vaan että hän edelleen pysyi korvausvaatimuksessaan ja vaati, että hänet vapautettaisiin suorittamasta hänen maksettavakseen tuomittuja oikeudenkäyntikulujen korvauksia.</p>
    </div>
    <div>
      <h2 id="19850190tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Anna-Liisa Tuiskulla on ollut oikeudellinen tarve kanteensa nostamiseen välittömästi sen jälkeen kun Osmo Valtteri Tuisku oli kieltäytynyt suorittamasta tasinkoa. Kihlakunnanoikeuden ei näin ollen olisi pitänyt päätöksessään mainitsemillaan perusteilla jättää osituksessa määrättyä tasinkoa koskevaa Anna-Liisa Tuiskun suorituskannetta tutkimatta.</p>
        <p>Osituksen moittimista koskevassa jutussa tasinkoa antava osapuoli voidaan tasinkoa saavan osapuolen vaatimuksesta velvoittaa luovuttaman viimeksi mainitulle tuleva tasinko. Myöskään hovioikeuden, jossa osituksen moittimista koskeva juttu ja tasingon suorittamiseen velvoittamista koskeva juttu ovat olleet vireillä samanaikaisesti, ei siten olisi pitänyt mainitsemallaan perusteella jättää viimeksi mainittua juttua tutkimatta, vaan hovioikeuden olisi tullut ottaa jutut yhdessä käsiteltäväkseen ja antaa myös Anna-Liisa Tuiskun ajamaan suorituskanteeseen tuolloin annettavissa ollut asiallinen ratkaisu.</p>
        <p>Korkein oikeus on tänään antamallaan päätöksellä hylännyt hovioikeuden mainitussa osituksen moitetta koskeneessa jutussa 3.10.1984 antamaa tuomiota koskeneen Anna-Liisa Tuiskun tekemän valituslupahakemuksen. Asianosaisten välisestä, hovioikeuden päätöksen jälkeen tehdystä sopimuksesta tänne annetun selvityksen ja Anna-Liisa Tuiskun siitä antaman lausunnon vuoksi nyt kysymyksessä oleva velkomisjuttu ei ole täällä välittömästi ratkaistavissa.</p>
      </div>
      <div>
        <h3>Päätöslauselma</h3>
        <p>Hovioikeuden ja kihlakunnanoikeuden päätökset kumotaan muutoin paitsi siltä osin kuin ne koskevat kulujen korvaamista valtion varoista Anna-Liisa Tuiskulle ja juttu palautetaan kihlakunnanoikeuteen ilmoituksesta uudelleen käsiteltäväksi.</p>
        <div>
          <p>Ratkaisuun osallistuneet: oikeusneuvokset Leivonen, Takala, Hämäläinen, Nikkarinen ja af Hällström</p>
        </div>
      </div>
    </div>
  </finlex:content>
</finlex:document>
