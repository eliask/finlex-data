<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850138t</dcterms:identifier>
  <finlex:ecliIdentifier>ECLI:FI:KKO:1985:II138</finlex:ecliIdentifier>
  <dcterms:title>KKO:1985-II-138</dcterms:title>
  <dcterms:description>
    <p>
      <strong>Tuomioistuimen toimivalta</strong>
      <span>Kiinteistöä koskevien riitojen oikeuspaikka</span>
    </p>
    <p>
      <strong>Metsänhakkuusopimus</strong>
    </p>
  </dcterms:description>
  <finlex:registerNumber>S84/1104</finlex:registerNumber>
  <dcterms:date pvm="19850318">1985-03-18</dcterms:date>
  <finlex:fileCopyNumber>2443</finlex:fileCopyNumber>
  <dcterms:issued pvm="19850925">1985-09-25</dcterms:issued>
  <dcterms:abstract>
    <p>Metsänhakkuusopimukseen perustuvan oikeuden ylittämistä koskeva kanne oli sopimuksessa määrätystä oikeuspaikasta riippumatta ajettava siinä tuomioistuimessa, jonka piirissä hakkuunalainen kiinteistö sijaitsi.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19850138taloa0">ASIAN KÄSITTELY ALEMMISSA OIKEUKSISSA</a>
    <a href="19850138tmuukas0">VALITUSLUVAN MYÖNTÄMINEN JA VÄLITOIMI</a>
    <a href="19850138tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19850138t.kko">
    <div>
      <h2 id="19850138taloa0">ASIAN KÄSITTELY ALEMMISSA OIKEUKSISSA</h2>
      <p>A ja Enso-Gutzeit Oy:lle 28.12.1983 tiedoksi toimitetun haasteen nojalla Sulkavan kihlakunnanoikeudessa lausunut, että yhtiö oli saanut 21.9.1981 A:n kanssa tehdyn metsänhakkuusopimuksen perusteella oikeuden hakkauttaa A:n omistamalta Alatalo nimiseltä tilalta RN:o 3:28, Sulkavan kunnan Väätälänmäen kylässä, sopimuksesta lähemmin ilmenneet leimatut ja pystymitatut, rajoiltaan määritellyssä leimikossa ollet puut 31.12.1982 päättyneen korjuuajan loppuun mennessä. Yhtiö oli kuitenkin neuvottelematta A:n kanssa ja hänen kielloistaan huolimatta ryhtynyt hakkauttamaan puista sovitun korjuuajan päättymisen jälkeen 5.1.1983. A ei ollut allekirjoittanut mittausasiakirjaa, mutta siitä huolimatta yhtiö oli kuljettanut puut ilman A:n suostumusta varastoihinsa. Yhtiö oli maksanut puista 58.906,60 markkaa. Metsänhakkuusopimuksessa määrätyn korjuuajan päättymisen jälkeen puut olivat olleet A:n omaisuutta. Yhtiöllä ei ollut ollut vastoin metsänhakkuusopimuksen ehtoja oikeutta hakkauttaa eikä kuljettaa niitä pois tilalta ilman A:n suostumusta. Yhtiö oli siten ylittänyt metsänhakkuusopimukseen perustuneen hakkuuoikeuden hakkauttamalla ja viemällä pois tilalta A:n omistamia puista korjuuajan päättymisen jälkeen 58.906,60 markan arvosta. Sen vuoksi A on vaatinut, että yhtiö metsänhakkuusopimuksen liitteeksi otettujen Suomen Metsäteollisuuden Keskusliiton ja Maataloustuottajain Keskusliiton metsävaltuuskunnan hyväksymien metsänhakkuusopimuksen yleisten sopimusehtojen 12 kohdan nojalla velvoitettaisiin suorittamaan A:lle vahingonkorvauksena puiden arvo 58.906,60 markkaa 16 prosentin korkoineen haasteen tiedoksiantopäivästä lukien.</p>
      <p>Yhtiön kieltäydyttyä vastaamasta kanteeseen sillä perusteella, että puheena olevan metsänhakkuusopimuksen mukaan sopimuksesta mahdollisesti johtuvat erimielisyydet ratkaistiin Savonlinnan raastuvanoikeudessa, kihlakunnanoikeus, jossa asianosaiset ovat vaatineet korvausta oikeudenkäyntikuluistaan, on päätökseltään 29.3.1984, koska kanteessa oli kysymys A:n ja yhtiön solmiman metsänhakkuusopimuksen korjuuajan jatkumista koskevan ehdon tulkinnasta ja kun A ja yhtiö olivat sopineet sopimuksesta mahdollisesti johtuvien erimielisyyksien ratkaisemisesta Savonlinnan raastuvanoikeudessa, jättänyt kanteen tutkimatta ja velvoittanut A:n suorittamaan yhtiölle oikeudenkäyntikulujen korvaukseksi 1.942,60 markkaa.</p>
      <p>A on hakenut muutosta kihlakunnanoikeuden päätökseen. Yhtiö on vastannut valitukseen.</p>
      <div>
        <h3>Itä-Suomen hovioikeuden päätös 20.9.1984</h3>
        <p>Koska jutussa esitetty kanne koskee vahingonkorvauksen suorittamista metsänhakkuusopimukseen perustuvan oikeuden ylittämisestä kihlakunnanoikeuden tuomiopiirissä sijaitsevalla kiinteistöllä ja juttu niin ollen oikeudenkäymiskaaren 10 luvun 11 ja 14 §:n säännösten mukaan on käsiteltävä sanotussa tuomioistuimessa, hovioikeus harkitsi oikeaksi, kumoten kihlakunnanoikeuden päätöksen, palauttaa jutun kihlakunnanoikeuteen, jonka tuli, palautuspäätöksen saatua lainvoiman, ilmoituksesta ottaa juttu käsiteltäväkseen.</p>
      </div>
    </div>
    <div>
      <h2 id="19850138tmuukas0">VALITUSLUVAN MYÖNTÄMINEN JA VÄLITOIMI</h2>
      <p>Enso-Gutzeit Oy:lle on myönnetty valituslupa 19.12.1984. A on antanut häneltä pyydetyn vastauksen vaatien siinä myös korvausta vastauskuluistaan. Yhtiö on 5.3.1985 eli määräajan jälkeen toimittanut Korkeimpaan oikeuteen kirjelmän liitteineen.</p>
    </div>
    <div>
      <h2 id="19850138tyloa0">KORKEIMMAN OIKEUDEN RATKAISU</h2>
      <p>Yhtiön määräajan jälkeen toimittamaa kirjoitusta ei oteta huomioon. Hovioikeuden päätöstä ei muuteta. Yhtiö velvoitetaan korvaamaan A:lle hänellä vastauksen antamisesta Korkeimmassa oikeudessa olleet kulut 1.000 markalla.</p>
      <div>
        <p>Ratkaisuun osallistuneet: oikeusneuvokset Salervo, Saarni-Rytkölä, Ådahl, Hiltunen ja Aro</p>
      </div>
    </div>
  </finlex:content>
</finlex:document>
