<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19940111</dcterms:identifier>
  <finlex:ecliIdentifier>ECLI:FI:KKO:1994:111</finlex:ecliIdentifier>
  <dcterms:title>KKO:1994:111</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
    </p>
  </dcterms:description>
  <finlex:registerNumber>M93/368</finlex:registerNumber>
  <dcterms:date pvm="19940427">1994-04-27</dcterms:date>
  <finlex:fileCopyNumber>4077</finlex:fileCopyNumber>
  <dcterms:issued pvm="19941104">1994-11-04</dcterms:issued>
  <dcterms:abstract>
    <p>Oikeudenkäymiskaaren 31 luvun 10 §:n 2 momentti ei koske saman luvun 7 §:n 1 momentin 4 kohtaan perustuvaa lainvoiman saaneen tuomion purkamista koskevaa hakemusta vaan se on sanotun luvun 10 §:n 1 momentin mukaan tehtävä yhden vuoden kuluessa tuomion lainvoimaiseksi tulosta.</p>
  </dcterms:abstract>
  <p>OK 31 luku 7 § 1 mom 4 kohta</p>
  <p>OK 31 luku 10 § 1 mom</p>
  <p>OK 31 luku 10 § 2 mom</p>
  <dcterms:tableOfContents>
    <a href="19940111yloa0">KORKEIMMAN OIKEUDEN RATKAISU 4.11.1994</a>
  </dcterms:tableOfContents>
  <finlex:content id="s19940111.kko">
    <div>
      <h2 id=""/>
      <div>
        <h3>Purkuhakemus</h3>
        <p>Hirvensalmen kunnan Hirvenlahden kylässä suoritetussa, 16.6.1980 maarekisteriin merkityssä talolle Nro 6 kuuluneiden yhteisten saarien ja muiden yhteisten alueiden jakotoimituksessa nro 47769 oli jätetty venevalkamapalsta eräiden tilojen yhteiseksi alueeksi ja laadittu osakasluettelo venevalkamaan osallisista tiloista.</p>
        <p>A ja B ovat Korkeimpaan oikeuteen 21.12.1993 saapuneessa hakemuksessa lausuneet, että toimituksessa tehdyt, heidän hakemuksessaan tarkoitetut päätökset perustuivat ilmeisesti väärään lain soveltamiseen. Sen vuoksi he ovat oikeudenkäymiskaaren 31 luvun 7 §:n 1 momentin 4 kohdan ja saman luvun 10 §:n 2 momentin nojalla vaatineet toimituksen purkamista.</p>
      </div>
    </div>
    <div>
      <h2 id="19940111yloa0">KORKEIMMAN OIKEUDEN RATKAISU 4.11.1994</h2>
      <div>
        <h3>Perustelut</h3>
        <p>Riita-asiassa annetun, lainvoiman saaneen tuomion ja siihen rinnastettavan oikeudellisen ratkaisun purkamista koskeva hakemus, joka nojautuu siihen, että ratkaisu perustuu ilmeisesti väärään lain soveltamiseen, on oikeudenkäymiskaaren 31 luvun 10 §:n 1 momentin ja 16 §:n mukaan tehtävä vuoden kuluessa siitä päivästä, jona ratkaisu sai lainvoiman. Sanotun 10 §:n 2 momentin säännös, jonka mukaan purkamista saa erittäin painavista syistä hakea myöhemminkin kuin viiden vuoden kuluessa siitä, kun ratkaisu sai lainvoiman, ei koske saman luvun 7 §:n 1 momentin 4 kohtaan perustuvia hakemuksia.</p>
        <p>Toimitus nro 47769 on merkitty maarekisteriin 16.6.1980 ja se on silloin tullut lainvoimaiseksi. Purkuhakemus on saapunut Korkeimpaan oikeuteen 21.12.1993 ja siis myöhään.</p>
      </div>
      <div>
        <h3>Päätöslauselma</h3>
        <p>Hakemus jätetään tutkimatta.</p>
        <div>
          <p>Asian ovat ratkaisseet oikeusneuvokset Haarmann, Paasikoski, Möler, Tulokas ja Kivinen. Esittelijä Raimo Kyllästinen.</p>
        </div>
      </div>
    </div>
  </finlex:content>
</finlex:document>
