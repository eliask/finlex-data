<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19940063</dcterms:identifier>
  <finlex:ecliIdentifier>ECLI:FI:KKO:1994:63</finlex:ecliIdentifier>
  <dcterms:title>KKO:1994:63</dcterms:title>
  <dcterms:description>
    <p>
      <strong>Jakolaki</strong>
      <span>Lohkominen</span>
    </p>
    <p>
      <strong>Määräala</strong>
    </p>
  </dcterms:description>
  <finlex:registerNumber>M94/6</finlex:registerNumber>
  <dcterms:date pvm="19940216">1994-02-16</dcterms:date>
  <finlex:fileCopyNumber>2547</finlex:fileCopyNumber>
  <dcterms:issued pvm="19940706">1994-07-06</dcterms:issued>
  <dcterms:abstract>
    <p>A omisti määräosan tilasta. Testamentissaan hän määräsi tietyn alueen tilasta B:lle. A:n kuoleman jälkeen B haki testamentin nojalla alueen lohkomista. Tilalla ei ollut suoritettu sellaista jakotoimitusta, jossa alue olisi tullut kuulumaan A:lle tai tämän kuolinpesälle. Kun tilan muut yhteisomistajat eivät olleet suostuneet alueen lohkomiseen, toimitukselle ei ollut edellytyksiä.</p>
  </dcterms:abstract>
  <dcterms:tableOfContents>
    <a href="19940063aloa0">ASIAN AIKAISEMPI KÄSITTELY</a>
    <a href="19940063mhaku0">MUUTOKSENHAKU KORKEIMMASSA OIKEUDESSA</a>
    <a href="19940063yloa0">KORKEIMMAN OIKEUDEN RATKAISU 6.7.1994</a>
  </dcterms:tableOfContents>
  <finlex:content id="s19940063.kko">
    <div>
      <h2 id="19940063aloa0">ASIAN AIKAISEMPI KÄSITTELY</h2>
      <p>Erkki Antero ja Liisa Tellervo Vartiainen olivat Saarijärven maanmittauspiirin maanmittaustoimistoon 21.4.1992 saapuneella hakemuksellaan pyytäneet lohkomistoimituksen suorittamista saadakseen erotetuksi Tauno Armas Pynnösen heille 27.9.1990 laaditulla testamentilla luovuttaman määräalan omistamastaan osuudesta Konneveden kunnan Siikakosken kylässä sijaitsevasta Pynnölän tilasta RN:o 4:79.</p>
      <p>Saamansa määräyksen mukaisesti toimitusinsinööri oli suorittanut toimituksen 2.6.1992, jolloin hän oli todennut, että Pynnölän tilan RN:o 4:79 omistajat Ida Maria ja Aini Hellin Pynnönen olivat esittäneet perinnönjakokirjan 7.12.1991, jossa on muun muassa mainittu, että Erkki Antero ja Liisa Tellervo Vartiaiselle ei anneta eikä luovuteta osaakaan Pynnölän tilasta. Tähän perustuen Ida Maria ja Aini Hellin Pynnönen olivat vastustaneet lohkomista.</p>
      <p>Toimitusinsinööri oli jakolain 183 ja 187 §:ien nojalla päättänyt jättää toimituksen sikseen, koska määräala oli testamentattu Tauno Armas Pynnösen omistamasta osuudesta, jota ei maastossa voitu osoittaa ja ottaen huomioon emätilan omistajien vastustuksen.</p>
      <div>
        <h3>Vaatimukset Pohjois-Suomen maaoikeudessa</h3>
        <p>Erkki Antero ja Liisa Tellervo Vartiainen ovat tyytymättöminä toimitusinsinöörin päätökseen pyytäneet maaoikeutta kumoamaan päätöksen ja palauttamaan asian toimitusinsinöörille määräyksin, että valittajilla on oikeus saada määräala erotetuksi. Lisäksi valittajat ovat vaatineet kantatilan omistajien Ida Maria Pynnösen, Aini Hellin Pynnösen ja Anna Liisa Turtiaisen velvoittamista yhteisvastuullisesti korvaamaan sikseen jätetyn toimituksen toimituskustannukset ja korvaamaan heidän oikeudenkäyntikulunsa korkoineen.</p>
        <p>Maaoikeus on kuullut Ida Maria ja Aini Hellin Pynnöstä, jotka ovat vastustaneet valitusta.</p>
      </div>
      <div>
        <h3>Maaoikeuden päätös 2.9.1993</h3>
        <p>Maaoikeus on lausunut, että 14.5.1991 kuollut Tauno Armas Pynnönen oli 27.9.1990 allekirjoittamallaan testamentilla luovuttanut omistamastaan osuudesta 89/216 osasta Pynnölän tilaa RN:o 4:79 noin 2 400 neliömetrin suuruisen määräalan Erkki Antero ja Liisa Tellervo Vartiaiselle. Määräala oli merkitty testamentin liitekarttaan, jossa oli Tauno Armas Pynnösen omakätinen nimikirjoitus. Testamentti oli asianmukaisella tavalla annettu tiedoksi Tauno Armas Pynnösen perillisille Ida Maria Pynnöselle, Aini Hellin Pynnöselle ja Anna Liisa Turtiaiselle, jotka eivät ole nostaneet testamenttia vastaan moitekannetta.</p>
        <p>Maaoikeudessa todistajana kuultu Väinö Vesterinen oli kertonut, että Tauno Armas Pynnönen oli yhdessä Erkki Antero Vartiaisen kanssa tehnyt tien testamentissa tarkoitetulle määräalalle.</p>
        <p>Tauno Armas Pynnösen edellä mainitut perilliset olivat suorittaneet perinnönjaon Tauno Armas Pynnösen jälkeen. Perilliset olivat 7.12.1991 ja 15.12.1991 allekirjoitetussa perinnönjakokirjassa sopineet, että Erkki Antero ja Liisa Tellervo Vartiaiselle ei luovuteta osaakaan Pynnölän tilasta RN:o 4:79 sillä perusteella, että Tauno Armas Pynnösellä ei ollut ollut oikeutta testamentilla määrätä hänen sekä Ida Maria ja Aini Hellin Pynnösen yhteisesti omistamasta Pynnölän tilasta osaakaan omistajatahoihin kuulumattomalle henkilölle ilman sisariensa Ida Maria ja Aini Hellin Pynnösen suostumusta, jota suostumusta nämä eivät olleet antaneet.</p>
        <p>Kun Tauno Armas Pynnönen oli omistanut määräosan Pynnölän tilasta, hän oli ollut oikeutettu luovuttamaan testamentilla tästä osuudestaan määräalan kuulematta sisariaan ja ilman heidän suostumustaan.</p>
        <p>Tauno Armas Pynnösen testamentti oli laillisella tavalla annettu tiedoksi hänen perillisilleen eivätkä he olleet määräajassa nostaneet moitekannetta, joten testamentti oli saanut lainvoiman. Tauno Armas Pynnösen perillisiä sitoi siten hänen testamenttimääräyksensä eikä perinnönjakokirjalla ollut voitu vähentää sitä oikeutta, mikä Erkki Antero ja Liisa Tellervo Vartiaisella olisi ollut määräalan lohkomalla erottamiseen Pynnölän tilasta RN:o 4:79, mikäli Tauno Armas Pynnösen osuus tilasta olisi halottu erilleen jakolain 129 §:ssä edellytetyllä tavalla.</p>
        <p>Kun Ida Maria Pynnönen ja Aini Hellin Pynnönen olivat tulleet perinnönjakokirjalla omistamaan yhdessä Anna Liisa Turtiaisen kanssa Pynnölän tilan RN:o 4:79 kokonaan, halkomisen toimittaminen Tauno Armas Pynnöselle kuuluneen osuuden määräämiseksi, jotta määräala voitaisiin lohkoa sanotusta tilasta, ei enää tullut kysymykseen.</p>
        <p>Sen vuoksi ja koska Aini Hellin Pynnösen ja Ida Maria Pynnösen oli edellä kerrotuin tavoin katsottava olleen tietoisia määräalan luovutuksesta, he olivat velvolliset sallimaan määräalan lohkomisen Erkki Antero ja Liisa Tellervo Vartiaiselle.</p>
        <p>Maaoikeus on kumonnut toimitusinsinöörin päätöksen, jolla hän on jättänyt lohkomisen sikseen, ja palauttanut toimituksen toimitusinsinöörille uudelleen käsiteltäväksi lohkomista varten.</p>
        <p>Maaoikeus on muuttanut toimitusinsinöörin päätöstä maanmittausmaksun osittelusta siten, että toimituksen sikseen jättämisestä aiheutuneista kustannuksista vastasivat yhteisvastuullisesti Ida Maria ja Aini Hellin Pynnönen.</p>
        <p>Ida Maria ja Aini Hellin Pynnönen on velvoitettu korvaamaan Erkki ja Tellervo Vartiaisen oikeudenkäyntikulut 4 000 markalla 16 prosentin korkoineen 2.9.1993 lukien.</p>
        <div>
          <p>Asian ovat ratkaisseet maaoikeustuomari Leino, maaoikeusinsinööri Markkula sekä lautamiehet Minkkinen ja Rossi.</p>
        </div>
      </div>
    </div>
    <div>
      <h2 id="19940063mhaku0">MUUTOKSENHAKU KORKEIMMASSA OIKEUDESSA</h2>
      <p>Ida Maria ja Aini Hellin Pynnönen sekä Anna Liisa Turtiainen ovat yhteisesti hakeneet muutosta maaoikeuden päätökseen ja vaatineet sen kumoamista. Valituksen johdosta Erkki Antero ja Liisa Tellervo Vartiainen ovat yhteisesti antaneet selityksen, jossa he ovat vaatineet valituksen hylkäämistä sekä korvausta oikeudenkäyntikuluistaan Korkeimmassa oikeudessa korkoineen.</p>
      <p>Toimitusinsinööri on antanut lausunnon.</p>
    </div>
    <div>
      <h2 id="19940063yloa0">KORKEIMMAN OIKEUDEN RATKAISU 6.7.1994</h2>
      <div>
        <h3>Käsittelyratkaisu</h3>
        <p>Anna Liisa Turtiainen ei ole määräajassa ilmoittanut tyytymättömyyttä maaoikeuden päätökseen. Sen vuoksi hänen valituksensa jätetään tutkimatta.</p>
      </div>
      <div>
        <h3>Pääasiaratkaisun perustelut</h3>
        <p>Tauno Armas Pynnönen on testamentissaan määrännyt, että Erkki Antero ja Liisa Tellervo Vartiaiselle muodostetaan Pynnölän tilaan RN:o 4:70 kuuluvasta Ruotoniemen alueesta noin 2 400 neliömetrin suuruinen loma-asuntotila, joka otetaan Tauno Armas Pynnösen omistamasta 89/216 osasta Pynnölän tilaa. Pynnölän tilalla ei ole kuitenkaan suoritettu halkomis- tai muuta toimitusta, jossa testamentissa tarkoitettu määräala olisi tullut kuulumaan yksin Tauno Armas Pynnöselle tai hänen kuolinpesälleen. Tämän vuoksi ja kun Pynnölän tilan muut yhteisomistajat eivät ole suostuneet pyydettyyn lohkomiseen, ei ole edellytyksiä sen suorittamiselle.</p>
      </div>
      <div>
        <h3>Tuomiolauselma</h3>
        <p>Maaoikeuden päätös kumotaan. Toimitusmiesten päätöksen lopputulos jää pysyväksi ja toimitus jätetään siten sikseen. Ida Maria ja Aini Hellin Pynnönen vapautetaan näin ollen velvollisuudesta korvata Erkki Antero ja Liisa Tellervo Vartiaisen oikeudenkäyntikulut maaoikeudessa. Kun maaoikeuden päätöstä on muutettu, hylätään myös Vartiaisten vaatimus vastauskulujensa korvaamisesta.</p>
        <div>
          <p>Asian ovat ratkaisseet oikeusneuvokset Lindholm, Suhonen, Wirlander, Möller ja Pellinen. Esittelijä Gert Johansson.</p>
        </div>
      </div>
    </div>
  </finlex:content>
</finlex:document>
