<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19940135</dcterms:identifier>
  <finlex:ecliIdentifier>ECLI:FI:KKO:1994:135</finlex:ecliIdentifier>
  <dcterms:title>KKO:1994:135</dcterms:title>
  <dcterms:description>
    <p>
      <strong>Takaus</strong>
      <span>Takaussitoumuksen tulkinta</span>
    </p>
  </dcterms:description>
  <finlex:registerNumber>S93/1459</finlex:registerNumber>
  <dcterms:date pvm="19940308">1994-03-08</dcterms:date>
  <finlex:fileCopyNumber>4646</finlex:fileCopyNumber>
  <dcterms:issued pvm="19941213">1994-12-13</dcterms:issued>
  <dcterms:abstract>
    <p>Velkojan ja takaajan kesken tehdystä sopimusjärjestelystä katsottiin johtuvan, ettei takaajan omavelkainen takausvastuu muuttunut pääluvun mukaiseksi, vaikka velkoja vapautti toisen yhteistakaajan takausvastuusta.</p>
  </dcterms:abstract>
  <dcterms:tableOfContents>
    <a href="19940135aloa0">ASIAN KÄSITTELY ALEMMISSA OIKEUKSISSA</a>
    <a href="19940135mhaku0">MUUTOKSENHAKU KORKEIMMASSA OIKEUDESSA</a>
    <a href="19940135yloa0">KORKEIMMAN OIKEUDEN RATKAISU 13.12.1994</a>
  </dcterms:tableOfContents>
  <finlex:content id="s19940135.kko">
    <div>
      <h2 id="19940135aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Tampereen raastuvanoikeudessa</h3>
        <p>Viitasaaren kunta kertoi, että kunta oli 24.1.1989 antanut omavelkaisen takaussitoumuksen Viitasaaren Seudun Osuuspankille Kirjapaino Wiita-Offset Oy:lle myönnetyn 400 000 markan valuuttaluoton maksamisen vakuudeksi. Mauno Ahonen oli yhdessä Olavi Rautasalon kanssa antanut kunnalle vastavakuudeksi 23.1.1989 allekirjoitetun omavelkaisen takaussitoumuksen, joka oli kunnan antaman takauksen ehtona.</p>
        <p>Kirjapaino Wiita-Offset Oy oli 27.2.1991 luovuttanut omaisuutensa konkurssiin. Kunta oli sitten takaussitoumuksensa perusteella maksanut 22.7.1991 mennessä KeskiSuomen Osuuspankille, johon Viitasaaren Seudun Osuuspankki oli fuusioitunut, kaikkiaan 431 405,70 markkaa.</p>
        <p>Tämän vuoksi Viitasaaren kunta vaati, että Ahonen velvoitetaan suorittamaan kunnalle 431 405,70 markkaa korkoineen 19.7.1991 lukien.</p>
      </div>
      <div>
        <h3>Vastaus</h3>
        <p>Ahonen kiisti kanteen ja katsoi, että hän voi olla kantajalle vastuussa vain saatavan puolesta määrästä, koska kunta oli vapauttanut sitoumuksesta toisen kahdesta takausmiehestä. Kunta ei siten ollut oikeutettu vaatimaan häneltä enempää kuin mitä velasta hänen osalleen pääluvun mukaan tuli.</p>
      </div>
      <div>
        <h3>Raastuvanoikeuden päätös 11.3.1992</h3>
        <p>Raastuvanoikeus lausui, että Viitasaaren kunnanvaltuuston päätöksessä 21.8.1989 todettiin, että Olavi Rautasalon kuolinpesä vapautettiin omavelkaisesta takauksesta, mutta Ahosella säilyi edelleen vastatakaus 400 000 markan määräisesti.</p>
        <p>Päätöksen sanamuodon mukaan Rautasalon kuolinpesä oli vapautettu takausvastuusta.</p>
        <p>Kun kunta oli päästänyt sitoumuksesta vapaaksi toisen takausmiehen ja kun muuta vastoin väitteitä ei ollut selvitetty, Ahosen takausvastuu oli muuttunut pääluvun mukaiseksi. Ahonen oli siten vastuussa kunnalle puolesta määrästä kanteessa tarkoitettua saatavaa.</p>
        <p>Tämän vuoksi raastuvanoikeus velvoitti Ahosen suorittamaan Viitasaaren kunnalle 215 702,85 markkaa 16 prosentin korkoineen 19.7.1991 lukien.</p>
      </div>
      <div>
        <h3>Turun hovioikeuden tuomio 29.6.1993</h3>
        <p>Viitasaaren kunta valitti hovioikeuteen. Hovioikeus ei muuttanut raastuvanoikeuden päätöstä.</p>
        <div>
          <p>Asian ovat ratkaisseet hovioikeuden jäsenet Aarola, Olli ja Elise Suvanto. Esittelijä Sinikka Linnavuori.</p>
        </div>
      </div>
    </div>
    <div>
      <h2 id="19940135mhaku0">MUUTOKSENHAKU KORKEIMMASSA OIKEUDESSA</h2>
      <p>Viitasaaren kunnalle myönnettiin valituslupa. Valituksessaan Viitasaaren kunta vaati, että kanne hyväksytään kokonaisuudessaan. Ahonen vastasi valitukseen.</p>
    </div>
    <div>
      <h2 id="19940135yloa0">KORKEIMMAN OIKEUDEN RATKAISU 13.12.1994</h2>
      <div>
        <h3>Perustelut</h3>
        <p>Ahonen on Kirjapaino Wiita-Offset Oy:n nimissä 8.8.1989 päivätyllä kirjeellä esittänyt Viitasaaren kunnanvaltuustolle, että Olavi Rautasalon kuolinpesä vapautetaan vastaamasta Rautasalon omavelkaisesta takaussitoumuksesta ja että Ahosen takausvastuu rajoitetaan 200 000 markkaan. Tätä esitystä Ahonen on perustellut sillä, että hän ja Rautasalon kuolinpesä olivat 29.6.1989 tehdyllä esisopimuksella sopineet kaupasta, jolla Rautasalon omistamat 80 yhtiön osaketta siirtyvät Ahoselle. Kirjeessä on kerrottu kaupan ehtona muun muassa olevan, että kuolinpesä vapautetaan yhtiön lainoja koskevasta takausvastuusta.</p>
        <p>Viitasaaren kunnan kehittämisryhmä on 14.8.1989 kokouksessaan, jossa Ahonen on ollut läsnä, päättänyt esittää kunnanhallitukselle, että Rautasalon kuolinpesä vapautetaan takaussitoumuksestaan kunnalle mutta että Ahosen takausvastuu pidetään entisellään siten, että vastuun enimmäismäärä on 400 000 markkaa. Kunnanvaltuusto on kunnanhallituksen esityksestä 21.8.1989 päättänyt kehittämisryhmän esitykseen yhtyen, että kuolinpesä vapautetaan takauksesta mutta Ahosella säilyy edelleen takausvastuu 400 000 markan määräisesti. Kunta on näin ollen Ahosen esityksen johdosta vapauttanut kuolinpesän takausvastuusta edellyttäen, että Ahosen takausvastuu kuntaa kohtaan pysyy muuttumattomana.</p>
        <p>Ahonen on 24.8.1989 päivätyllä kauppakirjalla ostanut kuolinpesältä edellä mainitut 80 osaketta. Kauppakirjan mukaan kuolinpesä on Ahosen antaman kirjallisen selvityksen mukaisesti todennut, että Ahonen on vapauttanut kuolinpesän 21.4.1989 laaditun yhtiön taseen osoittamista kaikista takausvastuista.</p>
        <p>Vain velkoja eli kunta on voinut vapauttaa kuolinpesän takausvastuusta. Ahonen on tiennyt, että kunta on suostunut vapauttamaan kuolinpesän takausvastuusta vain siinä tapauksessa, että Ahosen takausvastuu kuntaa kohtaan pysyy voimassa entisellään. Näin ollen kysymyksessä on ollut yhtiön osakkeiden kauppaan liittyvä sopimusjärjestely, jota toteuttaessaan Ahonen siten on allekirjoittaessaan kuolinpesän takausvastuista vapauttamista koskevan lausuman sisältävän kauppakirjan hyväksynyt oman takausvastuunsa pysymisen kuntaa kohtaan muuttumattomana siitä huolimatta, että kuolinpesä vapautetaan takausvastuustaan.</p>
        <p>Edellä esitetyn perusteella ei Ahosen takausvastuu ole takausmiehen edesvastaus-velvollisuuden tarkemmasta määräämisestä annetun asetuksen 2 §:n mukaan muuttunut pääluvun mukaiseksi sen johdosta, että kunta on vapauttanut kuolinpesän takausvastuustaan. Ahonen on siten velvollinen takaussitoumuksensa perusteella suorittamaan kunnalle tämän saatavan yhtiöltä kokonaan sekä täysimääräisesti korvaamaan aiheettoman vastustamisen johdosta rauenneen maksamismääräysmenettelyn kulut.</p>
        <p>Kunnan kanne on hyväksytty kokonaisuudessaan.</p>
      </div>
      <div>
        <h3>Tuomiolauselma</h3>
        <p>Hovioikeuden tuomiota ja raastuvanoikeuden päätöstä muutetaan.</p>
        <p>Ahonen velvoitetaan suorittamaan raastuvanoikeuden tuomitsemien määrien asemesta Viitasaaren kunnalle takaussitoumuksensa perusteella 431 405,70 markkaa 16 prosentin korkoineen 19.7.1991 lukien.</p>
        <div>
          <p>Asian ovat ratkaisseet oikeusneuvokset Riihelä, Tulenheimo-Taki, Suhonen, Möller ja Pellinen. Esittelijä Petri Leskinen.</p>
        </div>
      </div>
    </div>
  </finlex:content>
</finlex:document>
