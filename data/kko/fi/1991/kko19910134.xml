<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910134</dcterms:identifier>
  <finlex:ecliIdentifier>ECLI:FI:KKO:1991:134</finlex:ecliIdentifier>
  <dcterms:title>KKO:1991:134</dcterms:title>
  <dcterms:description>
    <p>
      <strong>Tapaturmakorvaus</strong>
      <span>Työntekijän tapaturmakorvaus</span>
    </p>
  </dcterms:description>
  <finlex:registerNumber>VA90/382</finlex:registerNumber>
  <dcterms:date pvm="19910515">1991-05-15</dcterms:date>
  <finlex:fileCopyNumber>3069</finlex:fileCopyNumber>
  <dcterms:issued pvm="19910930">1991-09-30</dcterms:issued>
  <dcterms:abstract>
    <p>Henkilö oli Suomen Brasilian suurlähetystön työssä tapaturmaisesti vahingoittunut. Työntekijä ei ollut Suomen kansalainen eikä Suomessa pysyvästi asuva henkilö, joka suomalaisen työnantajan kanssa tekemänsä työsopimuksen perusteella olisi työskennellyt tilapäisesti tai muutoin ainoastaan rajoitetun ajan ulkomailla. Suomen ja Brasilian välillä ei ollut voimassa tapaturmavakuutusta koskevaa sopimusta. Valtiokonttori ei ollut velvollinen suorittamaan korvausta tapaturman johdosta Suomen tapaturmavakuutuslainsäädännön nojalla.</p>
  </dcterms:abstract>
  <dcterms:tableOfContents>
    <a href="19910134aloa0">ASIAN AIKAISEMPI KÄSITTELY</a>
    <a href="19910134mhaku0">MUUTOKSENHAKU KORKEIMMASSA OIKEUDESSA</a>
    <a href="19910134yloa0">KORKEIMMAN OIKEUDEN RATKAISU 30.9.1991</a>
  </dcterms:tableOfContents>
  <finlex:content id="s19910134.kko">
    <div>
      <h2 id="19910134aloa0">ASIAN AIKAISEMPI KÄSITTELY</h2>
      <div>
        <h3>Esitiedot</h3>
        <p>Keittäjä A oli Suomen Brasilian suurlähetystön työssä 10.10.1988 tapaturmaisesti vahingoittunut. Ulkoasiainministeriö oli maksanut hänelle tapaturman johdosta sairausajan palkkaa ja sairaanhoitokuluja ja hakenut korvausta valtiokonttorilta. Ministeriön ilmoituksen mukaan Suomen ja Brasilian välillä ei ollut kahdenkeskistä sopimusta käytettävästä tapaturmavakuutusjärjestelmästä.</p>
      </div>
      <div>
        <h3>Valtiokonttorin päätös 4.5.1989</h3>
        <p>Valtiokonttori on katsonut, ettei korvausvelvollisuus asiassa kuulunut sille, koska alueperiaatteen mukaan asiaa ei ollut ratkaistava Suomen tapaturmavakuutuslainsäädännön nojalla, ja sen vuoksi evännyt korvauksen.</p>
        <p>Ulkoasiainministeriö on hakenut muutosta.</p>
      </div>
      <div>
        <h3>Tapaturmalautakunnan päätös 7.9.1989</h3>
        <p>Esitetyn selvityksen mukaan Suomi ja Brasilia eivät olleet solmineet kahdenkeskistä sopimusta käytettävästä tapaturmavakuutusjärjestelmästä. Näin ollen tapaturmalautakunta on katsonut, että tapaukseen oli sovellettava alueperiaatetta, jonka mukaan asiaa ei ollut ratkaistava Suomen tapaturmavakuutuslainsäädännön perusteella. Tämän vuoksi tapaturmalautakunta on jättänyt asian valtiokonttorin päätöksen varaan.</p>
      </div>
      <div>
        <h3>Vakuutusoikeuden päätös 27.3.1990</h3>
        <p>Vakuutusoikeus, jonka tutkittavaksi ulkoasiainministeriö oli valittamalla saattanut asian, on hylännyt valituksen tapaturmalautakunnan päätöksessä mainituilla perusteilla ja seuraavien oikeusohjeiden nojalla: Tapaturmavakuutuslaki Kansainvälinen sopimus, joka koskee tasa-arvoisuuden noudattamista oman maan ja vieraan maan työntekijöiden suhteen, mitä tulee työssä sattuneiden tapaturmien johdosta annettavaan korvaukseen Asetus kansainvälisen sopimuksen voimaansaattamisesta, joka koskee tasa-arvoisuuden noudattamista oman maan ja vieraan maan työntekijöiden suhteen, mitä tulee työssä sattuneiden tapaturmien johdosta annettavaan korvaukseen</p>
      </div>
    </div>
    <div>
      <h2 id="19910134mhaku0">MUUTOKSENHAKU KORKEIMMASSA OIKEUDESSA</h2>
      <p>Ulkoasiainministeriölle on 11.2.1991 myönnetty valituslupa. Ministeriö on vaatinut vakuutusoikeuden päätöksen kumoamista ja valtiokonttorin määräämistä asiassa korvausvelvolliseksi.</p>
      <p>Valtiokonttori on antanut vastauksen.</p>
    </div>
    <div>
      <h2 id="19910134yloa0">KORKEIMMAN OIKEUDEN RATKAISU 30.9.1991</h2>
      <div>
        <h3>Perustelut</h3>
        <p>A on 10.10.1988 Suomen Brasilian suurlähetystön työssä tapaturmaisesti vahingoittunut saaden haavan peukaloonsa. Ulkoasiainministeriö on tapaturman vuoksi maksanut hänelle sairausajan palkkaa ja korvannut sairaanhoitokuluja.</p>
        <p>Tapaturma on sattunut muualla kuin Suomessa tehdyssä työssä. Työntekijä ei ole ollut Suomen kansalainen eikä Suomessa pysyvästi asuva henkilö, joka suomalaisen työnantajan kanssa tekemänsä työsopimuksen perusteella olisi työskennellyt tilapäisesti tai muutoin ainoastaan rajoitetun ajan ulkomailla. Suomen ja Brasilian välillä ei ole voimassa tapaturmavakuutusta koskevaa sopimusta.</p>
        <p>Sen vuoksi valtiokonttori ei ole velvollinen suorittamaan korvausta A:ta kohdanneen tapaturman johdosta Suomen tapaturmavakuutuslainsäädännön nojalla.</p>
      </div>
      <div>
        <h3>Päätöslauselma</h3>
        <p>Vakuutusoikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Jalanko, Nikkarinen, Lindholm, Krook ja Suhonen</p>
        </div>
      </div>
    </div>
  </finlex:content>
</finlex:document>
