<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910027</dcterms:identifier>
  <finlex:ecliIdentifier>ECLI:FI:KKO:1991:27</finlex:ecliIdentifier>
  <dcterms:title>KKO:1991:27</dcterms:title>
  <dcterms:description>
    <p>
      <strong>Lapsen elatus</strong>
    </p>
    <p>
      <strong>Ylimääräinen muutoksenhaku</strong>
      <span>Tuomion purkaminen riita-asiassa</span>
    </p>
  </dcterms:description>
  <finlex:registerNumber>H89/134</finlex:registerNumber>
  <dcterms:date pvm="19900905">1990-09-05</dcterms:date>
  <finlex:fileCopyNumber>721</finlex:fileCopyNumber>
  <dcterms:issued pvm="19910305">1991-03-05</dcterms:issued>
  <dcterms:abstract>
    <p>Raastuvanoikeuden uskottua 1.12.1987 asianosaisten lapsen isän huoltoon lapsi oli 4.12.1987 siirtynyt asumaan isän luokse. Uskoessaan 17.6.1988 lapsen äidin huoltoon hovioikeus oli velvoittanut isän suorittamaan lapselle elatusapua haasteen tiedoksiantopäivästä 16.4.1987 lukien siihen saakka kunnes lapsi täytti 18 vuotta tai asiasta toisin määrättiin. Korkein oikeus oli 6.7.1988 kieltänyt hovioikeuden tuomion täytäntöönpanon. Korkeimman oikeuden hylättyä 21.12.1988 isän valituslupahakemuksen ja kumottua täytäntöönpanokiellon lapsi oli 4.1.1989 siirtynyt asumaan isän luota äidin luokse.</p>
    <p>Koska lapsi oli 4.12.1987-4.1.1989 asunut pysyvästi isän luona, katsottiin, ettei isän velvollisuutta maksaa hänelle elatusapua tuolta ajalta voitu lapsen elatuksesta annetun lain 4 §:n 1 momentin mukaan vahvistaa. Hovioikeuden tuomio purettiin siltä osin ja tuomiota oikaistiin siten, että elatusapua oli suoritettava 16.4.1987 alkaen siihen saakka, kunnes lapsi oli raastuvanoikeuden päätöksen perusteella siirtynyt asumaan isän luokse, sekä jälleen siitä alkaen, kun lapsi oli hovioikeuden tuomion perusteella siirtynyt asumaan isän luota äidin luokse.</p>
  </dcterms:abstract>
  <p>L lapsen elatuksesta 4 § 1 mom</p>
  <dcterms:tableOfContents>
    <a href="19910027muukas0">HAKEMUKSEN KOHTEENA OLEVAT RATKAISUT</a>
    <a href="19910027muukas0">HAKEMUS KORKEIMMASSA OIKEUDESSA</a>
    <a href="19910027muukas0">VÄLITOIMI</a>
    <a href="19910027yloa0">KORKEIMMAN OIKEUDEN RATKAISU 5.3.1991</a>
  </dcterms:tableOfContents>
  <finlex:content id="s19910027.kko">
    <div>
      <h2 id="19910027muukas0">HAKEMUKSEN KOHTEENA OLEVAT RATKAISUT</h2>
      <div>
        <h3>Turun raastuvanoikeuden päätös 1.12.1987</h3>
        <p>Raastuvanoikeus on tuomitessaan Sari Marjatta Myllyviidan ja Jarkko Juho Rainer Taipaluksen avioeroon uskonut heidän alaikäisen lapsensa Susanna Marjatta Taipaluksen huollon Jarkko Juho Rainer Taipalukselle.</p>
      </div>
      <div>
        <h3>Turun hovioikeuden tuomio 17.6.1988</h3>
        <p>Hovioikeus, jonka tutkittavaksi Myllyviita oli valittamalla saattanut asian, on muuttanut raastuvanoikeuden päätöstä siten, että Susanna Marjatta Taipaluksen huolto uskottiin Jarkko Juho Rainer Taipaluksen asemesta Myllyviidalle. Hovioikeus on velvoittanut Jarkko Juho Rainer Taipaluksen suorittamaan Susanna Marjatta Taipalukselle elatusapua 700 markkaa kuukaudessa haasteen tiedoksiantopäivästä 16.4.1987 lukien, jo erääntyneet erät heti ja vastedes erääntyvät erät kuukausittain etukäteen siihen asti kunnes Susanna Marjatta Taipalus täytti 18 vuotta tai asiasta toisin määrättiin.</p>
      </div>
      <div>
        <h3>Korkeimman oikeuden päätös 21.12.1988</h3>
        <p>Jarkko Juho Rainer Taipalus oli hakenut Korkeimmalta oikeudelta valituslupaa hovioikeuden tuomioon. Määrättyään välipäätöksellään 6.7.1988, ettei hovioikeuden tuomiota ollut toistaiseksi pantava täytäntöön, Korkein oikeus oli hylännyt päätöksellään 21.12.1988 valituslupahakemuksen ja kumonnut täytäntöönpanokiellon.</p>
      </div>
    </div>
    <div>
      <h2 id="19910027muukas0">HAKEMUS KORKEIMMASSA OIKEUDESSA</h2>
      <p>Jarkko Juho Rainer Taipalus on muun ohessa vaatinut, että Korkein oikeus purkaisi hovioikeuden tuomion ja että hänet vapautettaisiin velvollisuudesta suorittaa Susanna Marjatta Taipalukselle elatusapua 4.12.1987 ja 4.1.1989 väliseltä ajalta, koska lapsi oli tuolloin ollut hänen huollossaan.</p>
    </div>
    <div>
      <h2 id="19910027muukas0">VÄLITOIMI</h2>
      <p>Korkein oikeus on 11.10.1989 varannut Myllyviidalle tilaisuuden vastata hakemukseen. Myllyviita on antanut vastauksen.</p>
    </div>
    <div>
      <h2 id="19910027yloa0">KORKEIMMAN OIKEUDEN RATKAISU 5.3.1991</h2>
      <div>
        <h3>Perustelut</h3>
        <p>Turun raastuvanoikeuden uskottua 1.12.1987 julistamallaan päätöksellä Susanna Marjatta Taipaluksen huollon Jarkko Juho Rainer Taipalukselle lapsi on 4.12.1987 siirtynyt asumaan isänsä luokse. Hovioikeuden uskottua 17.6.1988 antamallaan tuomiolla lapsen huollon Jarkko Juho Rainer Taipaluksen asemesta Sari Marjatta Myllyviidalle Korkein oikeus on 6.7.1988 kieltänyt hovioikeuden tuomion täytäntöönpanon. Korkeimman oikeuden hylättyä 21.12.1988 Jarkko Juho Rainer Taipaluksen hovioikeuden tuomiota koskeneen valituslupahakemuksen ja kumottua täytäntöönpanokiellon lapsi on 4.1.1989 siirtynyt asumaan Jarkko Juho Rainer Taipaluksen luota Myllyviidan luokse.</p>
        <p>Koska Susanna Marjatta Taipalus on 4.12.1987-4.1.1989 asunut pysyvästi isänsä luona, Jarkko Juho Rainer Taipaluksen velvollisuutta suorittaa hänelle elatusapua tuolta ajalta ei lapsen elatuksesta annetun lain 4 §:n 1 momentin mukaan ole voitu vahvistaa. Hovioikeuden tuomio perustuu siltä osin ilmeisesti väärään lain soveltamiseen.</p>
      </div>
      <div>
        <h3>Lainkohdat</h3>
        <p>Oikeudenkäymiskaaren 31 luvun 7 §:n 1 momentin 4 kohta ja 14 §</p>
      </div>
      <div>
        <h3>Päätöslauselma</h3>
        <p>Hovioikeuden tuomio puretaan siltä osin kuin siinä on määrätty ajasta, jolta Jarkko Juho Rainer Taipaluksen on suoritettava elatusapua Susanna Marjatta Taipalukselle. Tuomiota oikaistaan siten, että elatusapua on suoritettava 16.4.1987 alkaen siihen saakka, kunnes lapsi on Turun raastuvanoikeuden 1.12.1987 julistaman päätöksen perusteella siirtynyt asumaan Jarkko Juho Rainer Taipaluksen luokse, sekä jälleen siitä alkaen, kun lapsi on hovioikeuden tuomion perusteella siir tynyt asumaan Jarkko Juho Rainer Taipaluksen luota Myllyviidan luokse. Muutoin elatusapu on suoritettava hovioikeuden tuomiossa määrätyin tavoin.</p>
        <div>
          <p>Ratkaisuun osallistuneet: oikeusneuvokset Takala, Mörä, Nybergh, Ketola ja Huopaniemi</p>
        </div>
      </div>
    </div>
  </finlex:content>
</finlex:document>
