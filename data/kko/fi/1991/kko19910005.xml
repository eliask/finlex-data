<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910005</dcterms:identifier>
  <finlex:ecliIdentifier>ECLI:FI:KKO:1991:5</finlex:ecliIdentifier>
  <dcterms:title>KKO:1991:5</dcterms:title>
  <dcterms:description>
    <p>
      <strong>Takaus</strong>
    </p>
    <p>
      <strong>Oikeuspaikka</strong>
    </p>
    <p>
      <strong>Oikeudenkäyntimenettely</strong>
      <span>Riita-asia</span>
    </p>
  </dcterms:description>
  <finlex:registerNumber>S89/969</finlex:registerNumber>
  <dcterms:date pvm="19900926">1990-09-26</dcterms:date>
  <finlex:fileCopyNumber>30</finlex:fileCopyNumber>
  <dcterms:issued pvm="19910109">1991-01-09</dcterms:issued>
  <dcterms:abstract>
    <p>A oli sitoutunut takaukseen B:n ja C:n välisestä sopimuksesta ilmenevien C:n sitoumusten ja vastuiden täyttämisestä. B:n ja C:n väliseen sopimukseen sisältyi oikeuspaikkaa koskeva ehto, jonka mukaan sopimuksesta aiheutuvat riidat ratkaistiin X:n kihlakunnanoikeudessa. B nosti takaussitoumukseen perustuvan kanteen A:ta vastaan sanotussa tuomioistuimessa. Tuo tuomioistuin, joka ei ollut A:n oikeudenkäymiskaaren 10 luvun 1 §:n mukainen laillinen tuomioistuin ja johon A ei ollut saapunut, ei ollut toimivaltainen käsittelemään kannetta, kun A ei ollut tehnyt sopimusta laillisesta tuomioistuimesta oikeudenkäymiskaaren 10 luvun 11 §:ssä säädetyllä tavalla.</p>
    <p>Vrt. <a href="http://www.finlex.fi/fi/oikeus/kko/kko/1985/19850087">KKO:1985-II-87</a> ja <a href="http://www.finlex.fi/fi/oikeus/kko/kko/1986/19860016">KKO:1986-II-16</a></p>
  </dcterms:abstract>
  <p>Vrt. <a href="http://www.finlex.fi/fi/oikeus/kko/kko/1992/19920155">KKO:1992:155</a></p>
  <p>OK 10 luku 1 §</p>
  <p>OK 10 luku 11 §</p>
  <dcterms:tableOfContents>
    <a href="19910005aloa0">ASIAN KÄSITTELY ALEMMISSA OIKEUKSISSA</a>
    <a href="19910005mhaku0">MUUTOKSENHAKU KORKEIMMASSA OIKEUDESSA</a>
    <a href="19910005yloa0">KORKEIMMAN OIKEUDEN PÄÄTÖS 9.1.1991</a>
  </dcterms:tableOfContents>
  <finlex:content id="s19910005.kko">
    <div>
      <h2 id="19910005aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Vantaan kihlakunnanoikeudessa</h3>
        <p>Tikkurilan Salomaa Oy on A:lle, jonka asuin- ja olinpaikka oli tuntematon, Virallisen lehden vuoden 1988 syyskuun ensimmäisessä numerossa julkaistulla kuulutuksella tiedoksi annetun haasteen nojalla esittänyt velkomuskanteen, jossa vaadittiin A:lta suoritusta sillä perusteella, että hän oli sitoutunut omavelkaiseen takaukseen Pykäläsiivous Oy:n kantajayhtiön kanssa solmimien auton vuokraamista koskevien, kesken sopimuskauden purettujen sopimusten täyttämisestä. Kantajayhtiö on vaatinut yksipuolista tuomiota.</p>
      </div>
      <div>
        <h3>Vantaan kihlakunnanoikeuden päätös 24.11.1988</h3>
        <p>A:n jäätyä oikeuteen saapumatta kihlakunnanoikeus on päätöksessään todennut, että Tikkurilan Salomaa Oy oli Pykäläsiivous Oy:n kanssa tekemillään 18.9.1986 päivätyllä rahoitusleasingsopimuksella sekä 26.3.1986 ja 25.7.1986 päivätyillä kahdella huoltoleasingsopimuksella vuokrannut Pykäläsiivous Oy:lle kolme autoa muun muassa sellaisin oikeudenkäyntipaikkaa koskevin ehdoin, että sopimuksista aiheutuvat riitaisuudet ratkaistiin Vantaan kihlakunnanoikeudessa. A oli 2.10.1986, 26.3.1986 ja 2.10.1986 päivätyillä kolmella eri sitoumuksella mennyt kunkin mainitun leasingsopimuksen ehtojen mukaisten sitoumusten ja vastuiden täyttämisestä omavelkaiseen takaukseen.</p>
        <p>Tikkurilan Salomaa Oy on sanotuilla perusteilla vaatinut A:n velvoittamista erinäisiin suorituksiin kantajan saatavista.</p>
        <p>Kihlakunnanoikeus on todennut, että A:n kotipaikka ei ollut Vantaa, häntä ei ollut Vantaalla tavattu eikä hänellä ilmoituksen mukaan myöskään ollut Vantaalla omaisuutta. Edelleen kihlakunnanoikeus on todennut, että sopimus laillisesta tuomioistuimesta riita-asioissa asianosaisten kesken oli tehtävä oikeudenkäymiskaaren 10 luvun 11 §:ssä tarkoitetuin tavoin, ja katsonut, ettei A antamissaan takaussitoumuksissa, joita oli pidettävä pelkästään hänen ja Tikkurilan Salomaa Oy:n kesken tehtyinä itsenäisinä sitoumuksina, ollut häntä velvoittavasti tehnyt sopimusta laillisesta tuomioistuimesta sillä tavoin kuin sanotussa säännöksessä säädettiin. Näin ollen kihlakunnanoikeus on oikeudenkäymiskaaren 10 luvun 1 §:n ja 11 §:n nojalla katsoen, ettei sillä ollut tuomiovaltaa asiassa, jättänyt kanteen tutkimatta.</p>
      </div>
      <div>
        <h3>Muutoksenhaku</h3>
        <p>Tikkurilan Salomaa Oy on hakenut muutosta kihlakunnanoikeuden päätökseen ja valituksessaan vaatinut, koska kanne perustui leasingsopimuksiin, joiden täyttämisestä A oli sitoutunut omavelkaiseen takaukseen, ja koska pääsitoumuksista aiheutuvat riidat oli sovittu ratkaistaviksi Vantaan kihlakunnanoikeudessa, että kihlakunnanoikeuden päätös kumotaan ja asia palautetaan kihlakunnanoikeuteen uudelleen käsiteltäväksi.</p>
      </div>
      <div>
        <h3>Helsingin hovioikeuden päätös 7.6.1989</h3>
        <p>Kihlakunnanoikeuden päätöstä ei ole muutettu.</p>
      </div>
    </div>
    <div>
      <h2 id="19910005mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 19.10.1989. Tikkurilan Salomaa Oy on valituksessaan uudistanut aikaisemmin esitetyn ja vaatinut, että hovioikeuden ja kihlakunnanoikeuden päätökset kumotaan ja asia palautetaan kihlakunnanoikeuteen uudelleen käsiteltäväksi.</p>
      <p>Pyyntö vastauksen toimittamisesta on lähetetty A:lle kirjatulla kirjeellä väestön keskusrekisteristä ilmenevään osoitteeseen, minkä lisäksi vastausta on aikaisemmin pyydetty Uudenmaan lääninhallituksen välityksellä. Vastauspyyntöä ei kuitenkaan ole saatu annetuksi tiedoksi A:lle.</p>
    </div>
    <div>
      <h2 id="19910005yloa0">KORKEIMMAN OIKEUDEN PÄÄTÖS 9.1.1991</h2>
      <p>Koska pyyntö vastauksen toimittamisesta on lähetetty A:lle postitse hänen väestön keskusrekisteristä ilmenevään osoitteeseensa ja yritetty toimittaa A:lle myös lääninhallituksen välityksellä, Korkein oikeus ottaa Tikkurilan Salomaa Oy:n muutoksenhakemuksen tutkittavaksi, vaikka vastauspyyntöä ei olekaan saatu annetuksi A:lle tiedoksi.</p>
      <p>Hovioikeuden päätöstä ei muuteta.</p>
      <div>
        <p>Ratkaisuun osallistuneet: oikeusneuvokset Takala, Mörä, Nybergh, Ketola ja Wirilander</p>
      </div>
    </div>
  </finlex:content>
</finlex:document>
