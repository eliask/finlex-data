<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910017</dcterms:identifier>
  <finlex:ecliIdentifier>ECLI:FI:KKO:1991:17</finlex:ecliIdentifier>
  <dcterms:title>KKO:1991:17</dcterms:title>
  <dcterms:description>
    <p>
      <strong>Muutoksenhaku</strong>
      <span>Tyytymättömyyden ilmoittaminen</span>
    </p>
    <p>
      <strong>Oikeudenkäyntimenettely</strong>
    </p>
  </dcterms:description>
  <finlex:registerNumber>S90/225</finlex:registerNumber>
  <dcterms:date pvm="19901022">1990-10-22</dcterms:date>
  <finlex:fileCopyNumber>250</finlex:fileCopyNumber>
  <dcterms:issued pvm="19910130">1991-01-30</dcterms:issued>
  <dcterms:abstract>
    <p>Raastuvanoikeuden puheenjohtaja ei ollut hyväksynyt tyytymättömyyden ilmoitusta, koska ilmoittajat eivät olleet jutun asianosaisia. Tällä perusteella ei tyytymättömyyden ilmoitusta oikeudenkäymiskaaren 25 luvun 9 §:n 1 momentin nojalla saanut jättää hyväksymättä.</p>
  </dcterms:abstract>
  <p>OK 25 luku 9 §</p>
  <dcterms:tableOfContents>
    <a href="19910017aloa0">ASIAN KÄSITTELY ALEMMISSA OIKEUKSISSA</a>
    <a href="19910017mhaku0">MUUTOKSENHAKU KORKEIMMASSA OIKEUDESSA</a>
    <a href="19910017yloa0">KORKEIMMAN OIKEUDEN RATKAISU 30.1.1991</a>
  </dcterms:tableOfContents>
  <finlex:content id="s19910017.kko">
    <div>
      <h2 id="19910017aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Tyytymättömyydenilmoitus Vaasan raastuvanoikeudessa</h3>
        <p>Pertti ja Maire Hekkala sekä Esa ja Ritva Ståhlberg ovat ilmoittaneet tyytymättömyyttä Vaasan raastuvanoikeuden 15.9.1989 julistamaan päätökseen, jolla raastuvanoikeus oli hyväksynyt Oy Espuu Ab:n Asunto Oy Vaasan Kuninkaantie 27 Bostads Ab:tä vastaan ajaman velkomuskanteen.</p>
      </div>
      <div>
        <h3>Vaasan raastuvanoikeuden puheenjohtajan ratkaisu 22.9.1989</h3>
        <p>Raastuvanoikeuden puheenjohtaja ei ole hyväksynyt tyytymättömyyden ilmoitusta, koska Hekkalat ja Ståhlbergit eivät olleet jutun asianosaisia.</p>
      </div>
      <div>
        <h3>Kantelu Vaasan hovioikeudelle</h3>
        <p>Hekkalat ja Ståhlbergit ovat esittämillään perusteilla lausuneet, että raastuvanoikeuden päätös koski myös heidän etuaan, minkä vuoksi he ovat katsoneet olevansa oikeutettuja väliintuloon. Tämän vuoksi he ovat vaatineet, että hovioikeus kumoaa raastuvanoikeuden puheenjohtajan päätöksen ja hyväksyy tyytymättömyyden ilmoituksen.</p>
      </div>
      <div>
        <h3>Vaasan hovioikeuden päätös 12.12.1989</h3>
        <p>Oikeudenkäymiskaaren 25 luvun 9 §:n 1 momentissa kielletään alioikeuden puheenjohtajaa hyväksymästä tyytymättömyyden ilmoitusta, jota ei ole tehty säädetyssä järjestyksessä tai joka koskee ratkaisua, johon ei saa hakea muutosta. Raastuvanoikeuden puheenjohtajan toimivaltaan tämän säännöksen nojalla ei ollut kuulunut tutkia, oliko suoritukseen velvoitetun osakeyhtiön osakkeita ostaneilla henkilöillä muutoksenhakuoikeus asiassa vai ei. Asia oli myös sinänsä ollut sellainen, johon sai hakea muutosta. Pertti Hekkala myötäpuolineen oli ilmoittanut tyytymättömyyttä raastuvanoikeuden päätökseen säädetyssä järjestyksessä ja harkinta siitä, oliko heillä oikeus käyttää asiassa hovioikeudessa puhevaltaa, kuului hovioikeuden toimivaltaan. Hovioikeus on sen vuoksi hyväksynyt tyytymättömyyden ilmoituksen.</p>
      </div>
    </div>
    <div>
      <h2 id="19910017mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 23.3.1990. Oy Espuu Ab on valituksessaan pyytänyt, että hovioikeuden päätös kumotaan ja asia jätetään raastuvanoikeuden puheenjohtajan päätöksen varaan. Hekkalat ja Ståhlbergit ovat antaneet heiltä vaaditun vastauksen ja vaatineet valituksen hylkäämistä ja korvausta vastauskuluista korkoineen.</p>
    </div>
    <div>
      <h2 id="19910017yloa0">KORKEIMMAN OIKEUDEN RATKAISU 30.1.1991</h2>
      <p>Hovioikeuden päätöstä ei muuteta. Oy Espuu Ab velvoitetaan suorittamaan Pertti ja Maire Hekkalalle ja Esa ja Ritva Ståhlbergille yhteiseksi korvaukseksi heillä vastauksen antamisesta olleista kuluista 1.100 markkaa 16 prosentin korkoineen Korkeimman oikeuden päätöksen antopäivästä lukien.</p>
      <div>
        <p>Ratkaisuun osallistuneet: oikeusneuvokset Ailio, Mörä, Roos, Tulenheimo-Takki ja Krook</p>
      </div>
    </div>
  </finlex:content>
</finlex:document>
