<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910077</dcterms:identifier>
  <finlex:ecliIdentifier>ECLI:FI:KKO:1991:77</finlex:ecliIdentifier>
  <dcterms:title>KKO:1991:77</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Määräajan palauttaminen</span>
      <span>Avioero</span>
    </p>
  </dcterms:description>
  <finlex:registerNumber>H90/432</finlex:registerNumber>
  <dcterms:date pvm="19910207">1991-02-07</dcterms:date>
  <finlex:fileCopyNumber>1857</finlex:fileCopyNumber>
  <dcterms:issued pvm="19910531">1991-05-31</dcterms:issued>
  <dcterms:abstract>
    <p>Avioliittolain 26 §:n 2 momentissa tarkoitettu aika, jonka kuluessa uusi avioerovaatimus on esitettävä, ei ole sellainen määräaika, joka voidaan oikeudenkäymiskaaren 31 luvun 17 §:n nojalla palauttaa.</p>
  </dcterms:abstract>
  <p>AL 25 §</p>
  <p>AL 26 §</p>
  <p>OK 31 luku 17 §</p>
  <dcterms:tableOfContents>
    <a href="19910077muukas0">HAKEMUS</a>
    <a href="19910077yloa0">KORKEIMMAN OIKEUDEN RATKAISU 31.5.1991</a>
  </dcterms:tableOfContents>
  <finlex:content id="s19910077.kko">
    <div>
      <h2 id="19910077muukas0">HAKEMUS</h2>
      <p>Aviopuolisot Erkki ja Kirsti H ovat yhteisessä hakemuksessaan pyytäneet, että heille palautetaan menetetty määräaika avioeroasian jatkokäsittelyä varten.</p>
    </div>
    <div>
      <h2 id="19910077yloa0">KORKEIMMAN OIKEUDEN RATKAISU 31.5.1991</h2>
      <p>Avioliittolain 25 §:n 1 momentin mukaan puolisoilla on oikeus saada avioero harkinta-ajan jälkeen. Harkintaaika voi johtaa joko avioeropäätöksessä pysymiseen tai vaatimuksesta luopumiseen. Avioero tuomitaan harkintaajan jälkeenkin vain, jos jompikumpi puoliso sitä silloin nimenomaisesti uudelleen vaatii (HE 1986 vp. n:o 62 s. 17). Uusi vaatimus on esitettävä lain 26 §:n 2 momentissa tarkoitetussa määräajassa, joka alkaa kuuden kuukauden ja päättyy vuoden kuluttua harkinta-ajan alkamisesta. Uuden vaatimuksen jäädessä tässä määräajassa esittämättä, asia raukeaa. Kysymyksessä ei ole sellainen määräaika, joka voidaan oikeudenkäymiskaaren 31 luvun 17 §:n nojalla palauttaa. Tämän vuoksi Korkein oikeus jättää Erkki ja Kirsti H:n hakemuksen tutkittavaksi ottamatta.</p>
      <div>
        <p>Ratkaisuun osallistuneet: oikeusneuvokset Ailio, Portin, Riihelä, Tulenheimo-Takki ja Wirilander</p>
      </div>
    </div>
  </finlex:content>
</finlex:document>
