<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910016</dcterms:identifier>
  <finlex:ecliIdentifier>ECLI:FI:KKO:1991:16</finlex:ecliIdentifier>
  <dcterms:title>KKO:1991:16</dcterms:title>
  <dcterms:description>
    <p>
      <strong>Tapaturmakorvaus</strong>
      <span>Työntekijän tapaturmakorvaus</span>
    </p>
    <p>
      <strong>Ammattitauti</strong>
    </p>
  </dcterms:description>
  <finlex:registerNumber>VA90/288</finlex:registerNumber>
  <dcterms:date pvm="19901031">1990-10-31</dcterms:date>
  <finlex:fileCopyNumber>247</finlex:fileCopyNumber>
  <dcterms:issued pvm="19910129">1991-01-29</dcterms:issued>
  <dcterms:abstract>
    <p>Sihteerin työtehtäviin kuului vähäisessä määrin konekirjoitustyötä päivittäin. Hän oli poikkeuksellisesti joutunut kiireellisen projektityön vuoksi kahden viikon ajan kirjoittamaan koneella päivisin, iltaisin ylityönä ja lisäksi lauantaisin. Hänen oikea peukalonsa oli tästä työstä kipeytynyt. Tarkastuksissa oli todettu peukalon ojentajajänteiden ympärystulehdus.</p>
    <p>Konekirjoitustyö oli paitsi tavan takaa toistuvaa ja yksipuolista myös poikkeuksellisen suuri työmäärä huomioon ottaen hänelle outoa. Kun sairaus oli todennäköisesti aiheutunut tästä työstä, sairaus määrättiin korvattavaksi ammattitautina.</p>
  </dcterms:abstract>
  <p>AmmattitautiA 1 § (67/87)</p>
  <dcterms:tableOfContents>
    <a href="19910016aloa0">ASIAN AIKAISEMPI KÄSITTELY</a>
    <a href="19910016mhaku0">MUUTOKSENHAKU KORKEIMMASSA OIKEUDESSA</a>
    <a href="19910016yloa0">KORKEIMMAN OIKEUDEN RATKAISU 29.1.1991</a>
  </dcterms:tableOfContents>
  <finlex:content id="s19910016.kko">
    <div>
      <h2 id="19910016aloa0">ASIAN AIKAISEMPI KÄSITTELY</h2>
      <p>Riihimäki oli maaliskuussa 1988 joutunut noin kahden viikon ajan suorittamaan poikkeuksellisen runsaasti konekirjoitustyötä päivisin, iltaisin ylitöinä sekä lisäksi lauantaisin kiireellisen projektityön vuoksi. Hänen oikea peukalonsa oli ilmoituksen mukaan 20.3.1988 kipeytynyt. Kivun jatkuessa Riihimäki oli 5.4.1988 kääntynyt lääkärin puoleen ja hänellä oli tällöin todettu oikean peukalon ojentajajänteiden ympärystulehdus.</p>
      <div>
        <h3>Vakuutusosakeyhtiö Pohjolan päätös 29.9.1988</h3>
        <p>Koska tapaturmaa ei ollut sattunut eikä kysymyksessä myöskään ollut sellainen vamma tai sairaus, mikä on erikseen säädetty työtapaturmana tai ammattitautina korvattavaksi, vakuutusyhtiö on tapaturmavakuutuslain, ammattitautilain, eräistä työtapaturmina korvattavista vammoista annetun asetuksen ja ammattitautiasetuksen nojalla evännyt Riihimäeltä korvauksen.</p>
      </div>
      <div>
        <h3>Tapaturmalautakunnan päätös 1.3.1989</h3>
        <p>Tapaturmalautakunta, jossa Riihimäki haki muutosta, kumosi vakuutusyhtiön päätöksen ja määräsi sen suorittamaan Riihimäelle oikean peukalon ojentajajänteiden ympärystulehduksen johdosta lainmukaisen korvauksen sekä palautti asian vakuutusyhtiölle tästä aiheutuvia toimia varten.</p>
        <p>Perusteluina tapaturmalautakunta esitti:</p>
        <p>Ammattitautiasetuksen 1 §:n mukaan ammattitaudilla, josta on suoritettava korvausta ammattitautilain (638/67) nojalla, tarkoitetaan sairautta, joka sanotussa laissa tarkoitetussa työssä todennäköisesti on aiheutunut fysikaalisesta, kemiallisesta tai biologisesta tekijästä.</p>
        <p>Fysikaalisen tekijän aiheuttamana ammattitautina korvataan myös jännetupen tulehdus ja olkaluun sivunastan tulehdus, jos se on aiheutunut tavan takaa toistuvan ja yksipuolisen taikka työntekijälle oudon liikkeen suorittamisesta.</p>
        <p>Riihimäen sairaudesta ja hänen sairauden ilmetessä tekemästään työstä saadun selvityksen perusteella tapaturmalautakunta katsoi, että mainittu jänteiden ympärystulehdus oli todennäköisesti aiheutunut Riihimäen työssään normaalia kiireisempään työtahtiin suorittamista tavan takaa toistuvista yksipuolisista työliikkeistä.</p>
        <p>Päätöksessä oli sovellettu 1.1.1968 voimaan tullutta ammattitautilakia (638/67) ja 1.3.1987 voimaan tullutta ammattitautiasetusta (67/87).</p>
      </div>
      <div>
        <h3>Asian käsittely vakuutusoikeudessa</h3>
        <p>Vakuutusosakeyhtiö Pohjola vaati valituksessaan tapaturmalautakunnan päätöksen kumoamista ja totesi, ettei konekirjoitustyö ole raskasta työtä eikä muutoinkaan sellaista tavan takaista toistotyötä, mitä ammattitautiasetuksessa tarkoitetaan. Riihimäelle konekirjoitustyö ei luonnollisesti ollut myöskään outoa. Vakuutusyhtiö korosti sitä korvauskäytännössä vakiintunutta kantaa, että lakitekstin sanamuodosta riippumatta ammattitautiasetuksen mukaan korvattavuuden edellytyksenä on, että puheena oleva työ yleisesti ottaen on raskasta toistotyötä.</p>
      </div>
      <div>
        <h3>Vakuutusoikeuden päätös</h3>
        <p>Vakuutusoikeus kumosi tapaturmalautakunnan päätöksen sekä palautti asian vakuutusyhtiölle tästä aiheutuvia toimenpiteitä varten, koska Riihimäen potema oikean peukalon ojentajajänteiden ympärystulehdus ei ollut hänen työstään aiheutunut ammattitautina korvattava sairaus.</p>
      </div>
    </div>
    <div>
      <h2 id="19910016mhaku0">MUUTOKSENHAKU KORKEIMMASSA OIKEUDESSA</h2>
      <p>Lääkintöhallitus on 13.8.1990 antanut asiassa lausuntonsa, jossa se on katsonut, että Riihimäen oikean peukalon vaivojen voidaan katsoa todennäköisesti aiheutuneen hänelle työssä 30.1.1987 annetun ammattitautiasetuksen 1 §:n 1 momentissa tarkoitetusta fysikaalisesta tekijästä ja että niitä voidaan pitää tavantakaa toistuvan ja yksipuolisen sekä hänelle oudon liikkeen suorittamisesta aiheutuneena saman asetuksen 1 §:n 2 momentissa tarkoitettuna tulehduksena. Valituslupa on myönnetty 3.9.1990. Riihimäki on vaatinut vakuutusoikeuden päätöksen kumoamista ja korvausta ammattitaudiksi katsomistaan peukalovaivoista.</p>
      <p>Vakuutusyhtiö on antanut vastauksen 5.10.1990.</p>
    </div>
    <div>
      <h2 id="19910016yloa0">KORKEIMMAN OIKEUDEN RATKAISU 29.1.1991</h2>
      <div>
        <h3>Perustelut</h3>
        <p>Riihimäen työhön on kuulunut vähäinen määrä konekirjoitusta päivittäin. Maaliskuussa 1988 hän oli joutunut kiirellisessä projektityössä noin kahden viikon ajan päivisin, iltaisin ylityönä ja lauantaisinkin kirjoittamaan koneella. Poikkeuksellisen runsas konekirjoitustyö on merkinnyt tavan takaa toistuvia ja yksipuolisia työliikkeitä, jotka työmäärä huomioon ottaen ovat myös olleet Riihimäelle outoja. Korkein oikeus katsoo, että Riihimäen oikean peukalon ojentajajänteiden ympärystulehdus on todennäköisesti aiheutunut Riihimäen työssään suorittamista edellä todetuin tavoin tavan takaa toistuvista yksipuolisista sekä hänelle oudoista työliikkeistä. Sanottu tulehdus on korvattava hänelle ammattitautiasetuksen 1 §:ssä tarkoitettuna ammattitautina.</p>
      </div>
      <div>
        <h3>Päätöslauselma</h3>
        <p>Vakuutusoikeuden päätös kumotaan ja asia jätetään tapaturmalautakunnan päätöksen lopputuloksen varaan. Vakuutusosakeyhtiö Pohjola velvoitetaan suorittamaan Riihimäelle oikean peukalon ojentajajänteiden tulehduksen johdosta lainmukainen korvaus. Tästä aiheutuvia toimenpiteitä varten asia palautetaan vakuutusoikeudelle.</p>
        <div>
          <p>Ratkaisuun osallistuneet: oikeusneuvokset Ailio, Portin, Lindholm, Taipale ja Suhonen</p>
        </div>
      </div>
    </div>
  </finlex:content>
</finlex:document>
