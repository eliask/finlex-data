<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910164</dcterms:identifier>
  <finlex:ecliIdentifier>ECLI:FI:KKO:1991:164</finlex:ecliIdentifier>
  <dcterms:title>KKO:1991:164</dcterms:title>
  <dcterms:description>
    <p>
      <strong>Oikeudenkäyntimenettely</strong>
      <span>Riita-asia</span>
    </p>
    <p>
      <strong>Avioliitto</strong>
      <span>Puolisoiden välinen lahja</span>
    </p>
  </dcterms:description>
  <finlex:registerNumber>S90/737</finlex:registerNumber>
  <dcterms:date pvm="19910306">1991-03-06</dcterms:date>
  <finlex:fileCopyNumber>3633</finlex:fileCopyNumber>
  <dcterms:issued pvm="19911121">1991-11-21</dcterms:issued>
  <dcterms:abstract>
    <p>Kanne kiinteistönluovutuksen julistamisesta avioliittolain 45 §:n 1 momentin nojalla mitättömäksi jätettiin tutkimatta, kun se oli nostettu vain luovutuksensaajana, mutta ei luovuttajana ollutta puolisoa vastaan.</p>
  </dcterms:abstract>
  <p>AL 45 § 1 mom</p>
  <dcterms:tableOfContents>
    <a href="19910164aloa0">ALEMPIEN OIKEUKSIEN RATKAISUT</a>
    <a href="19910164mhaku0">MUUTOKSENHAKU KORKEIMMASSA OIKEUDESSA</a>
    <a href="19910164yloa0">KORKEIMMAN OIKEUDEN RATKAISU 21.11.1991</a>
  </dcterms:tableOfContents>
  <finlex:content id="s19910164.kko">
    <div>
      <h2 id="19910164aloa0">ALEMPIEN OIKEUKSIEN RATKAISUT</h2>
      <div>
        <h3>Ulvilan kihlakunnanoikeuden päätös 10.8.1988</h3>
        <p>A oli 2.1.1987 allekirjoitetuilla kauppakirjoilla luovuttanut puolisolleen B:lle kaksi omistamaansa tilaa.</p>
        <p>Kihlakunnanoikeus on Turun lääninveroviraston B:tä vastaan ajamasta kanteesta lausumillaan perusteilla avioliittolain 45 §:n 1 momentin nojalla julistanut A:n ja B:n väliset luovutukset puolisoiden välisinä lahjoina mitättömiksi ja vahvistanut tilojen kuuluvan A:lle.</p>
      </div>
      <div>
        <h3>Turun hovioikeuden tuomio 20.4.1990</h3>
        <p>Hovioikeus, jonka tutkittavaksi B oli saattanut jutun, on lausumillaan perusteilla jättänyt asian kihlakunnanoikeuden päätöksen lopputuloksen varaan.</p>
      </div>
    </div>
    <div>
      <h2 id="19910164mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 15.1.1991. B on vaatinut kanteen hylkäämistä. Lääninverovirasto on antanut siltä pyydetyn vastauksen.</p>
    </div>
    <div>
      <h2 id="19910164yloa0">KORKEIMMAN OIKEUDEN RATKAISU 21.11.1991</h2>
      <div>
        <h3>Perustelut</h3>
        <p>Lääninveroviraston B:tä vastaan ajama kanne on tarkoittanut A:n ja B:n 2.1.1987 tekemien kiinteistönkauppojen julistamista mitättömiksi avioliittolain 45 §:n 1 momentin nojalla aviopuolisoiden välisinä kiellettyinä lahjoina. Tämän sisältöisen vaatimuksen menestyminen, mikä riippuu osaksi näytöstä ja osaksi arvioinnista, merkitsee päätetyn oikeustoimen toteamista vaikutuksettomaksi. Tästä seuraa muun muassa, kun oikeustoimi koskee kiinteistön luovutusta, että kiinteistö palautuu luovuttajalle ja että hän puolestaan menettää oikeutensa kiinteistöstä ehkä sovittuun vastikkeeseen. Huomioon ottaen nämä luovuttajankin oikeusasemaan ratkaisevasti vaikuttavat seikat tällainen puolisoiden lahjakieltoon perustuva mitättömyyskanne on ajettava ei ainoastaan omaisuuden luovutuksensaajaa vaan myös sen luovuttajaa vastaan.</p>
        <p>Kannetta ei kuitenkaan ole nostettu kiinteistönkaupoissa luovuttajana ollutta A:ta vastaan. Näin ollen alempien oikeuksien ei olisi pitänyt ottaa lääninveroviraston kannetta tutkittavaksi.</p>
      </div>
      <div>
        <h3>Päätöslauselma</h3>
        <p>Kihlakunnanoikeuden päätös ja hovioikeuden tuomio kumotaan ja kanne kiinteistöjen luovutusten julistamisesta lahjan luontoisina avioliittolain 45 §:n 1 momentin nojalla mitättömiksi jätetään tutkimatta.</p>
        <div>
          <p>Ratkaisuun osallistuneet: oikeusneuvokset Jalanko, Nikkarinen, Roos, Krook ja Suhonen</p>
        </div>
      </div>
    </div>
  </finlex:content>
</finlex:document>
