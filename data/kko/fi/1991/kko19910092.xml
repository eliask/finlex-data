<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910092</dcterms:identifier>
  <finlex:ecliIdentifier>ECLI:FI:KKO:1991:92</finlex:ecliIdentifier>
  <dcterms:title>KKO:1991:92</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Hakemusasiassa tehdyn päätöksen purkaminen</span>
    </p>
    <p>
      <strong>Lainhuudatus</strong>
    </p>
  </dcterms:description>
  <finlex:registerNumber>H89/187</finlex:registerNumber>
  <dcterms:date pvm="19910418">1991-04-18</dcterms:date>
  <finlex:fileCopyNumber>2059</finlex:fileCopyNumber>
  <dcterms:issued pvm="19910617">1991-06-17</dcterms:issued>
  <dcterms:abstract>
    <p>A:n kuolinpesän osakkaat hakivat B:lle murto-osaan tilasta myönnetyn lainhuudon purkamista sillä perusteella, että A:n ja B:n välisellä kaupalla, jonka nojalla lainhuuto oli myönnetty, oli tarkoitettu B:lle luovuttaa vain määräala tilasta. Kun ratkaisun tekeminen tästä seikasta ei ollut mahdollista purkumenettelyssä ja asia voitiin saattaa kanneteitse alioikeudessa tutkittavaksi, hakemus jätettiin tutkimatta.</p>
  </dcterms:abstract>
  <dcterms:tableOfContents>
    <a href="19910092muukas0">HAKEMUS</a>
    <a href="19910092yloa0">KORKEIMMAN OIKEUDEN RATKAISU 17.6.1991</a>
  </dcterms:tableOfContents>
  <finlex:content id="s19910092.kko">
    <div>
      <h2 id="19910092muukas0">HAKEMUS</h2>
      <p>A:n kuolinpesän osakkaat M ja hänen myötäpuolensa ovat hakemuksessaan kertoneet, että M:n mies, 4.5.1975 kuollut A oli 22.1.1973 tehdyllä kiinteistönkauppakirjalla luovuttanut Helsingistä olevalle toimitusjohtaja B:lle kauppakirjan sanamuodon mukaan A:lle kaupanteon aikaan kuuluneen osuuden Ranuan kunnan Simojärven kylässä olleesta Rajalan tilasta RN:o 6:15, oikeastaan RN:o 6:25. Kauppakirjan nojalla oli B:lle Rovaniemen tuomiokunnan arkistokäsittelyssä 10.7.1973 tehdyllä päätöksellä myönnetty lainhuuto 1/3 osaan Rajalan tilasta RN:o 6:25. Kun kysymyksessä olevaa kiinteistönkauppaa tehtäessä oli ollut tarkoituksena myydä B:lle Rajalan tilasta vain metsäpalstan käsittävä määräala muun osan tilasta eli Rökkösenniemen ja peltoalueen Isosaaresta käsittävän kotipalstan jäädessä A:lle, on M myötäpuolineen pyytänyt, että Korkein oikeus purkaisi B:lle 10.7.1973 annetun lainhuudon.</p>
    </div>
    <div>
      <h2 id="19910092yloa0">KORKEIMMAN OIKEUDEN RATKAISU 17.6.1991</h2>
      <p>Hakemuksessa tarkoitettu lainhuuto on myönnetty sitä haettaessa esitetyn kauppakirjan mukaisesti 1/3 osaan Ranuan kunnan Simojärven kylässä olleesta Rajalan tilasta RN:o 6:25. M ja hänen myötäpuolensa ovat hakemuksensa tueksi esittäneet, että kauppakirjaan merkitystä poiketen oli ollut tarkoitus luovuttaa vain määräala kiinteistöstä. Kun tätä seikkaa koskevan asian ratkaiseminen ei ole mahdollista purkumenettelyssä ja kun M:llä myötäpuolineen on mahdollisuus saattaa asia kanneteitse alioikeudessa tutkittavaksi, Korkein oikeus on jättänyt hakemuksen tutkimatta.</p>
      <div>
        <p>Ratkaisuun osallistuneet: oikeusneuvokset Portin, Nybergh, Riihelä, Tulenheimo-Takki ja Wirilander</p>
      </div>
    </div>
  </finlex:content>
</finlex:document>
