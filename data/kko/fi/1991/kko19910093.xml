<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910093</dcterms:identifier>
  <finlex:ecliIdentifier>ECLI:FI:KKO:1991:93</finlex:ecliIdentifier>
  <dcterms:title>KKO:1991:93</dcterms:title>
  <dcterms:description>
    <p>
      <strong>Tuomioistuimen toimivalta</strong>
      <span>Suomen tuomioistuimen yleistoimivalta</span>
    </p>
  </dcterms:description>
  <finlex:registerNumber>S90/870</finlex:registerNumber>
  <dcterms:date pvm="19901210">1990-12-10</dcterms:date>
  <finlex:fileCopyNumber>2061</finlex:fileCopyNumber>
  <dcterms:issued pvm="19910617">1991-06-17</dcterms:issued>
  <dcterms:abstract>
    <p>Puolisoilla, jotka olivat Suomen kansalaisia, oli viimeksi ollut samaan aikaan kotipaikka Ruotsissa, missä mies edelleen asui. Raastuvanoikeus oli tuomitessaan asianosaiset avioeroon uskonut puolisoiden lapsen huollon vaimolle ja velvoittanut miehen suorittamaan lapselle elatusapua. Mies vaati hovioikeudessa elatusavun alentamista. Elatusapua koskeva lausuma poistettiin ja sitä koskeva vaatimus jätettiin avioliittoa ynnä muuta koskevan 6.2.1931 tehdyn pohjoismaisen sopimuksen 7 ja 8 artiklan nojalla tutkimatta.</p>
  </dcterms:abstract>
  <p>L Suomen, Islannin, Norjan, Ruotsin ja Tanskan kesken Tukholmassa 6.2.1931 tehdyn avioliittoa, lapseksiottamista ja holhousta koskevia kansainvälisyksityisoikeudellisia määräyksiä sisältävän sopimuksen hyväksymisestä sekä sanotun sopimuksen täytäntöönpanosta - sopimuksen 7 ja 8 artikla</p>
  <dcterms:tableOfContents>
    <a href="19910093aloa0">ASIAN KÄSITTELY ALEMMISSA OIKEUKSISSA</a>
    <a href="19910093mhaku0">MUUTOKSENHAKU KORKEIMMASSA OIKEUDESSA</a>
    <a href="19910093yloa0">KORKEIMMAN OIKEUDEN RATKAISU 17.6.1991</a>
  </dcterms:tableOfContents>
  <finlex:content id="s19910093.kko">
    <div>
      <h2 id="19910093aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kemin raastuvanoikeuden päätös 27.7.1989</h3>
        <p>Raastuvanoikeus oli tuomitessaan asianosaiset avioliittolain 25 §:n 1 momentin ja 26 §:n 2 momentin nojalla avioeroon ja määrätessään heidän alaikäisen lapsensa Kim Juhani Lackmanin Anne Mari Lackmanin huoltoon, velvoittanut Jouko Seppo Johannes Lackmanin suorittamaan elatusapua Kim Juhani Lackmanille.</p>
      </div>
      <div>
        <h3>Rovaniemen hovioikeuden tuomio 23.5.1990</h3>
        <p>Hovioikeus, jonka tutkittavaksi Jouko Seppo Johannes Lackman oli saattanut asian hänen maksettavakseen määrätyn elatusavun osalta, on perusteluissaan lausunut:</p>
        <p>"Asiakirjoista ilmenee, että Jouko Seppo Johannes ja Anne Mari Lackmanin, jotka molemmat ovat Suomen kansalaisia, viimeinen yhteinen kotipaikka on ollut Ruotsissa ja että Jouko Seppo Johannes Lackman asuu edelleen Ruotsissa. Siten Kemin raastuvanoikeus ei Suomen, Islannin, Norjan, Ruotsin ja Tanskan kesken Tukholmassa 6.2.1931 tehdyn avioliittoa, lapseksiottamista ja holhousta koskevia kansainvälis-yksityisoikeudellisia määräyksiä sisältävän sopimuksen 7 ja 8 artiklojen mukaisesti ole ollut toimivaltainen tuomioistuin nyt kyseessä olevan elatusapuvaatimuksen johdosta. Raastuvanoikeuden olisi niin ollen tullut jättää vaatimus tutkittavaksi ottamatta."</p>
        <p>Näillä perusteilla hovioikeus on poistanut raastuvanoikeuden elatusapua koskevan lausunnon ja jättänyt elatusapuvaatimuksen tutkimatta.</p>
      </div>
    </div>
    <div>
      <h2 id="19910093mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa om myönnetty 17.10.1990.</p>
      <p>Anne Mari Lackman on vaatinut hovioikeuden tuomion kumoamista ja asian jättämistä raastuvanoikeuden päätöksen varaan.</p>
      <p>Jouko Seppo Johannes Lackman on antanut vastauksen.</p>
    </div>
    <div>
      <h2 id="19910093yloa0">KORKEIMMAN OIKEUDEN RATKAISU 17.6.1991</h2>
      <p>Hovioikeuden tuomiota ei muuteta. Maksuttomasta oikeudenkäynnistä annetun lain nojalla maksetaan asianajaja Lea Kukkolalle palkkioksi Anne Mari Lackmanin avustamisesta täällä 1.000 markkaa, mikä jää valtion vahingoksi. Asian laadun vuoksi Jouko Seppo Johannes Lackman saa itse vastata oikeudenkäyntikuluistaan.</p>
      <div>
        <p>Ratkaisuun osallistuneet: oikeusneuvokset Ailio, Ådahl, Riihelä, Lindholm ja Suhonen</p>
      </div>
    </div>
  </finlex:content>
</finlex:document>
