<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910150</dcterms:identifier>
  <finlex:ecliIdentifier>ECLI:FI:KKO:1991:150</finlex:ecliIdentifier>
  <dcterms:title>KKO:1991:150</dcterms:title>
  <dcterms:description>
    <p>
      <strong>Konkurssi</strong>
      <span>Konkurssipesän muu kuin takaisinsaantikanne</span>
    </p>
  </dcterms:description>
  <finlex:registerNumber>S90/264</finlex:registerNumber>
  <dcterms:date pvm="19910124">1991-01-24</dcterms:date>
  <finlex:fileCopyNumber>3400</finlex:fileCopyNumber>
  <dcterms:issued pvm="19911023">1991-10-23</dcterms:issued>
  <dcterms:abstract>
    <p>A:n konkurssipesästä oli luovutettu B:lle muun muassa sellaisia tavaroita, jotka A oli valmistanut A:n ja B:n välisen sopimuksen nojalla. Tavarat olivat olleet valmiit konkurssin alkaessa ja niiden valmistamiseen oli käytetty B:n suorittamia ennakkomaksuja ja toimittamia raaka-aineita. Konkurssipesän velkoessa tavaroiden hintaa B sai lukea hyväkseen ennakkomaksut ja raaka-aineiden arvon siltä osalta kuin B ei konkurssin alkaessa ollut saanut niistä A:lta vastiketta.</p>
  </dcterms:abstract>
  <p>Ks. <a href="http://www.finlex.fi/fi/oikeus/kko/kko/1992/19920122">KKO:1992:122</a></p>
  <dcterms:tableOfContents>
    <a href="19910150aloa0">ASIAN KÄSITTELY ALEMMISSA OIKEUKSISSA</a>
    <a href="19910150mhaku0">MUUTOKSENHAKU KORKEIMMASSA OIKEUDESSA</a>
    <a href="19910150yloa0">KORKEIMMAN OIKEUDEN RATKAISU 23.10.1991</a>
  </dcterms:tableOfContents>
  <finlex:content id="s19910150.kko">
    <div>
      <h2 id="19910150aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Helsingin raastuvanoikeudessa</h3>
        <p>SR-Kone Oy:n konkurssipesä on A-Elementti Oy Rakennusmiehelle, jäljempänä A-Rakennusmies Oy, joksi yhtiön nimi on muutettu, 13.1.1987 tiedoksi toimitetun haasteen nojalla lausunut, että A-Rakennusmies Oy:n tehtyä neuvostoliittolaisen tilaajan kanssa kuivatuotetehtaan teräsrakenteiden toimittamista koskevan hankintasopimuksen A-Rakennusmies Oy ja SR-Kone Oy olivat 3.2.1986 tehneet alihankintasopimuksen, jossa SR-Kone Oy oli sitoutunut valmistamaan hankintasopimuksessa tarkoitetut laitteet ja varaosat neljässä erässä toukokuun 1986 erän ollessa viimeisen ja lähettämään ne Suomen ja Neuvostoliiton rajalle. Yhtiöt olivat SR-Kone Oy:n heikon taloudellisen tilanteen vuoksi 18. ja 30.4.1986 tehdyillä sopimuksilla muuttaneet alihankintasopimusta, 30.4.1986 tehdyllä sopimuksella niin, että SR-Kone Oy ensi tilassa valmisti ja toimitti laitteet ja muut tavarat A-Rakennusmies Oy:lle sitä mukaa kuin ne valmistuivat A-Rakennusmies Oy:n saadessa omistusoikeuden laitteisiin niiden ollessa kuljetusvälineissä. SR-Kone Oy oli valmistanut ja toimittanut 7.5.1986 kaksi yhteensä 154.194,76 markan arvoista siiloa ja 12.5.1986 kello 13.10 mennessä, jolloin SR-Kone Oy:n konkurssihakemus oli jätetty Hollolan tuomiokunnan kansliaan, 64.978 markan arvoisen siilon.</p>
        <p>SR-Kone Oy:n konkurssipesä oli konkurssin alkamisen jälkeen toimittanut A-Rakennusmies Oy:lle laitteita ja tavaroita 23.9.1986 päivätyssä laskussa mainittujen 777.387,24 markan arvosta. Tästä määrästä oli laskussa vähennetty sovituin tavoin A-Rakennusmies Oy:n konkurssipesälle toimittaman materiaalin osalta 35.109,85 markkaa, kuljetus- ja huolintakustannukset 80.569,85 markkaa, 2.6. ja 13.8.1986 suoritetut maksut yhteensä 400.000 markkaa ja takuuna 7 prosentin mukaan 777.387,24 markasta lasketut 54.417 markkaa eli yhteensä 570.096,80 markkaa. A-Rakennusmies Oy oli 31.12.1986 maksanut konkurssipesälle laitteista 33.881,60 markkaa. Näin ollen oli toimituksista jäänyt konkurssipesälle maksettavaksi 173.408,84 markkaa.</p>
        <p>Tämän vuoksi konkurssipesä on vaatinut, että A-Rakennusmies Oy velvoitetaan suorittamaan sille maksamatta oleva laskun määrä 173.408,84 markkaa 16 prosentin korkoineen 1.10.1986 lukien ja korvaamaan konkurssipesän oikeudenkäyntikulut 16 prosentin korkoineen.</p>
      </div>
      <div>
        <h3>A-Rakennusmies Oy:n vastaus</h3>
        <p>A-Rakennusmies Oy on lausunut tehneensä 14.5.1986 SR-Kone Oy:n konkurssipesän kanssa sopimuksen siitä, että konkurssipesä jatkoi rakenteiden valmistamista aikaisemmin sovittujen ja nimenomaan 30.4.1986 tehdyn sopimuksen ehtojen mukaisesti. Asianosaiset olivat sopineet huhtikuun 1986 toimituserän jälkeen tehtävästä taloudellisesta loppuselvityksestä, jossa otettiin toimitusten hintana huomioon 30.4.1986 tehdyssä sopimuksessa mainitut suoritukset, viivästyssakko huhtikuun toimituserän osalta, A-Rakennusmies Oy:n valvontakulut ja tavaroiden kuljetuskustannukset, 18.4.1986 tehdyssä sopimuksessa tarkoitetut määrät ja korvaus alihankintasopimuksen osittaisesta purkamisesta aiheutuvista kustannuksista 50.000 markkaa.</p>
        <p>A-Rakennusmies Oy oli tehnyt taloudellisen loppuselvityksen seuraavasti:</p>
        <div tyyppi="cals">
          <table>
            <tgroup cols="2" colsep="1" rowsep="1">
              <tbody>
                <row>
                  <entry namest="1" nameend="2">Toimitukset vuonna 1986</entry>
                </row>
                <row>
                  <entry colname="1">- tammikuun erä</entry>
                  <entry colname="2">49.497,55</entry>
                </row>
                <row>
                  <entry colname="1">- helmikuun erä</entry>
                  <entry colname="2">54.405,85</entry>
                </row>
                <row>
                  <entry colname="1">- huhtikuun erä</entry>
                  <entry colname="2">996.560,-</entry>
                </row>
                <row>
                  <entry colname="1"/>
                  <entry colname="2">_____________</entry>
                </row>
                <row>
                  <entry colname="1"/>
                  <entry colname="2">Yhteensä 1.100.463,40</entry>
                </row>
              </tbody>
            </tgroup>
          </table>
        </div>
        <p>Vähennykset toimitusten kokonaismäärästä 1. alihankintasopimukseen perustuvat maksut</p>
        <div tyyppi="cals">
          <table>
            <tgroup cols="3" colsep="1" rowsep="1">
              <tbody>
                <row>
                  <entry colname="1">- 3.2.1986</entry>
                  <entry colname="2"/>
                  <entry colname="3">146.436,-</entry>
                </row>
                <row>
                  <entry colname="1">- 20.3.1986</entry>
                  <entry colname="2">45.241,55</entry>
                  <entry colname="3">191.677,55</entry>
                </row>
              </tbody>
            </tgroup>
          </table>
        </div>
        <p>2. 18.4.1986 tehtyyn sopimukseen perustuvat</p>
        <div tyyppi="cals">
          <table>
            <tgroup cols="3" colsep="1" rowsep="1">
              <tbody>
                <row>
                  <entry colname="1">- tavaratoimitukset</entry>
                  <entry colname="2"/>
                  <entry colname="3">45.938,16</entry>
                </row>
                <row>
                  <entry colname="1">- korvaus järjestelyistä</entry>
                  <entry colname="2">5.000,-</entry>
                  <entry colname="3">50.938,16</entry>
                </row>
              </tbody>
            </tgroup>
          </table>
        </div>
        <p>3. 30.4.1986 tehdyn sopimuksen mukaiset</p>
        <div tyyppi="cals">
          <table>
            <tgroup cols="3" colsep="1" rowsep="1">
              <tbody>
                <row>
                  <entry colname="1">- maksu 30.4.1986</entry>
                  <entry colname="2"/>
                  <entry colname="3">105.282,-</entry>
                </row>
                <row>
                  <entry colname="1">- viivästyssakko</entry>
                  <entry colname="2"/>
                  <entry colname="3">39.443,-</entry>
                </row>
                <row>
                  <entry colname="1">- valvontakulut</entry>
                  <entry colname="2"/>
                  <entry colname="3">14.232,-</entry>
                </row>
                <row>
                  <entry colname="1">- korvaus sopimuksen osit-</entry>
                  <entry namest="2" nameend="3"/>
                </row>
                <row>
                  <entry colname="1">taisesta purkamisesta</entry>
                  <entry colname="2">50.000,-</entry>
                  <entry colname="3">208.957,-</entry>
                </row>
              </tbody>
            </tgroup>
          </table>
        </div>
        <p>4. konkurssin jälkeen tehdyt tavaratoimitukset ja suoritetut kuljetuskustannukset ja maksut</p>
        <div tyyppi="cals">
          <table>
            <tgroup cols="3" colsep="1" rowsep="1">
              <tbody>
                <row>
                  <entry colname="1">- tavaratoimitukset</entry>
                  <entry colname="2"/>
                  <entry colname="3">35.109,83</entry>
                </row>
                <row>
                  <entry colname="1">- kuljetus- ja huolinta-</entry>
                  <entry colname="2"/>
                  <entry colname="3"/>
                </row>
                <row>
                  <entry colname="1">kustannukset</entry>
                  <entry colname="2"/>
                  <entry colname="3">102.866,85</entry>
                </row>
                <row>
                  <entry colname="1">- maksut 2.6. ja</entry>
                  <entry colname="2"/>
                  <entry colname="3"/>
                </row>
                <row>
                  <entry colname="1">13.8.1986</entry>
                  <entry colname="2">400.000,-</entry>
                  <entry colname="3">537.976,68</entry>
                </row>
                <row>
                  <entry colname="1"/>
                  <entry colname="2"/>
                  <entry colname="3">__________</entry>
                </row>
                <row>
                  <entry colname="1"/>
                  <entry colname="2"/>
                  <entry colname="3">Yhteensä mk 989.549,39</entry>
                </row>
                <row>
                  <entry colname="1"/>
                  <entry colname="2"/>
                  <entry colname="3">__________</entry>
                </row>
                <row>
                  <entry colname="1">Toimitukset</entry>
                  <entry colname="2"/>
                  <entry colname="3">1.100.463,40</entry>
                </row>
                <row>
                  <entry colname="1">Vähennykset</entry>
                  <entry colname="2"/>
                  <entry colname="3">989.549,39</entry>
                </row>
                <row>
                  <entry colname="1"/>
                  <entry colname="2"/>
                  <entry colname="3">____________</entry>
                </row>
                <row>
                  <entry colname="1">Erotus</entry>
                  <entry colname="2"/>
                  <entry colname="3">110.914,01</entry>
                </row>
                <row>
                  <entry colname="1">Vähennetään takuuna</entry>
                  <entry colname="2"/>
                  <entry colname="3"/>
                </row>
                <row>
                  <entry colname="1">(7 % 1.100.463,83 markasta)</entry>
                  <entry colname="2"/>
                  <entry colname="3">77.032,41</entry>
                </row>
                <row>
                  <entry colname="1"/>
                  <entry colname="2"/>
                  <entry colname="3">_________</entry>
                </row>
                <row>
                  <entry colname="1">Konkurssipesän hyväksi</entry>
                  <entry colname="2"/>
                  <entry colname="3">mk 33.881,60</entry>
                </row>
              </tbody>
            </tgroup>
          </table>
        </div>
        <p>Tämän perusteella ja kun 33.881,60 markkaa oli maksettu konkurssipesälle, A-Rakennusmies Oy on vaatinut, että kanne hylätään ja konkurssipesä velvoitetaan korvaamaan sen oikeudenkäyntikulut korkoineen.</p>
      </div>
      <div>
        <h3>Raastuvanoikeuden päätös 31.10.1988</h3>
        <p>Raastuvanoikeus on lausunut sen johdosta, että A-Rakennusmies Oy oli väittänyt sillä olevan ennen konkurssia syntyneitä saatavia SR-Kone Oy:ltä ja vaatinut niiden ottamista huomioon sanottujen 173.408,84 markan suorituksena, että A-Rakennusmies Oy:llä oli mainitunlaisten saatavien suhteen valvontavelvollisuus ja sama riski kuin muilla konkurssivelkojilla. Vaikka näitä vastasaatavia oli vaadittu otettavaksi vähennyksenä huomioon asianosaisten välisessä konkurssin jälkeen alihankintasuhteen johdosta toimitettavassa "loppuselvityksessä", konkurssipesän saatavat perustuivat konkurssin jälkeiseen aikaan.</p>
        <p>Raastuvanoikeus on katsonut kanteen tulleen näytetyksi ja velvoittanut A-Rakennusmies Oy:n suorittamaan konkurssipesälle vaaditut 173.408,84 markkaa 16 prosentin korkoineen 1.10.1986 lukien ja korvaukseksi oikeudenkäyntikuluista 35.000 markkaa 16 prosentin korkoineen 31.10.1988 lukien.</p>
      </div>
      <div>
        <h3>Helsingin hovioikeuden tuomio 27.12.1989</h3>
        <p>Hovioikeus, jonka tutkittavaksi A-Rakennusmies Oy oli saattanut jutun, on lausunut selvitetyksi, että SR-Kone Oy oli 3.2.1986 tehdyllä alihankintasopimuksella sitoutunut toimittamaan A-Rakennusmies Oy:lle siilo- ja teräsrakenteita yhteensä 1.553.000 markan hinnasta, josta oli suoritettu 146.436 markkaa sopimusta tehtäessä ennakkomaksuna ja 45.241,55 markkaa 20.3.1986.</p>
        <p>SR-Kone Oy ja A-Rakennusmies Oy olivat ensin muuttaneet alihankintasopimusta 18.4.1986 tehdyllä sopimuksella muun muassa siten, että A-Rakennusmies Oy toimitti SR-Kone Oy:lle noin 70.000 markan arvosta rakenneputkia valmistusmateriaaliksi toimituksen täyttämistä varten ehdolla, että tarvikkeet säilytettäisiin A-Rakennusmies Oy:n lukuun erotettuina varastossa, minkä määrän ja 5.000 markan korvauksen sopimuksen aiheuttamasta järjestelystä A-Rakennusmies Oy oli oikeutettu vähentämään toimituserän maksusuorituksesta.</p>
        <p>A-Rakennusmies Oy ja SR-Kone Oy olivat 30.4.1986 tehdyllä sopimuksella, samalla kun A-Rakennusmies Oy oli maksanut SR-Kone Oy:lle 105.281,63 markkaa 14.-24.4.1986 erääntyneiden palkkojen maksamista varten, purkaneet alihankintasopimuksen viimeisen eli toukokuussa 1986 toimitettavaksi sovitun erän osalta sekä viimeistä edellisen, huhtikuussa toimitettavan erän osalta sopineet, että osapuolten kesken suoritettavassa taloudellisessa loppuselvityksessä osana kauppahintaa oli otettava huomioon viimeksi mainittu erä, alihankintasopimuksen mukaiset viivästyssakot toukokuun toimituserän osalta, A-Rakennusmies Oy:n tilauksensa toimittamista valvomaan asettaman henkilökunnan palkkauksesta aiheutuvat kustannukset kaikkine kuluineen, tavaroiden kuljetuskustannukset kaikkine kuluineen "vapaasti rajalla" asti, 18.4.1986 tehdyssä sopimuksessa mainitut määrät ja erillisenä korvauksena sopimuksen purkamisesta aiheutuvista kustannuksista 50.000 markkaa. Kun SR-Kone Oy oli 12.5.1986 asetettu konkurssiin, huhtikuun myöhästyneestä toimituserästä oli valmiina kolme siiloa, joista yksi 64.978 markan arvoinen siilo oli luovutettu A-Rakennusmies Oy:lle vähän ennen kuin konkurssihakemus oli annettu Hollolan tuomiokunnan kihlakunnantuomarille ja kaksi yhteensä 125.544 markan arvoista siiloa joitakin tunteja konkurssin alkamisen jälkeen.</p>
        <p>Konkurssipesä, joka oli 14.5.1986 A-Rakennusmies Oy:n edustajalle lähettämällään telefax-sanomalla vahvistanut asianomaisten neuvottelussa aikaisemmin sovitun, että konkurssihallinto teki valmiiksi A-Rakennusmies Oy:n tilauksen aikaisemmin sovitun mukaisesti, oli 26.5.1986 lähettämällään telefax-sanomalla vaatinut A-Rakennusmies Oy:ltä täyttä maksua kaikista konkurssin alkamisen jälkeisistä toimituksista ja kiistänyt yhtiön oikeuden käyttää niiden maksuun ennen konkurssin alkua syntyneitä saatavia.</p>
        <p>A-Rakennusmies Oy:lle konkurssin alkamisen jälkeen luovutetut kaksi siiloa olivat jo konkurssin alkaessa olleet valmiit, ne oli asianosaisten sopimuksenkin mukaisesti pidetty erillään ja olleet erotettavissa konkurssipesän omaisuudesta, ne oli valmistettu A-Rakennusmies Oy:n toimittamista raaka-aineista ja niiden valmistamisesta johtuneet työpalkat oli ainakin osaksi maksettu A-Rakennusmies Oy:n sitä varten ennakkomaksuina tekemistä suorituksista. A-Rakennusmies Oy:llä oli oikeus lukea hyväkseen alihankintasopimukseen perustuvista suorituksista ja saatavistaan konkurssin jälkeen luovutettujen kahden siilon yhteensä 125.544 markan hinta konkurssipesän kanteesta maksettavaksi tuomitun 173.408,84 markan kauppahintasaatavan lyhennykseksi.</p>
        <p>Konkurssipesän myöhemmin konkurssin alkamisen jälkeen toimittamien huhtikuun erään kuuluvien laitteiden hintaa A-Rakennusmies Oy ei ollut oikeutettu lyhentämään ennen konkurssin alkua SR-Kone Oy:ltä syntyneillä saatavilla. Asian lopputulokseen nähden hovioikeus on katsonut ARakennusmies Oy:n konkurssipesälle suoritettavien oikeudenkäyntikulujen kohtuulliseksi korvaukseksi raastuvanoikeudessa 20.000 markkaa.</p>
        <p>Mainituilla perusteilla hovioikeus on muuttanut raastuvanoikeuden päätöstä siten, että A-Rakennusmies Oy:n konkurssipesälle suoritettava määrä on alennettu 47.864,84 markkaan raastuvanoikeuden määräämine korkoineen ja korvaus oikeudenkäyntikuluista raastuvanoikeudessa 20.000 markkaan raastuvanoikeuden määräämine korkoineen. Asian näin päättyessä asianosaiset saivat itse vastata kuluistaan hovioikeudessa.</p>
      </div>
    </div>
    <div>
      <h2 id="19910150mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 13.6.1990.</p>
      <p>Konkurssipesä on vaatinut hovioikeuden tuomion muuttamista siten, että A-Rakennusmies Oy velvoitetaan suorittamaan sille raastuvanoikeuden päätöksen mukaisesti 173.408,84 markkaa 16 prosentin korkoineen 1.10.1986 lukien ja korvaukseksi oikeudenkäyntikuluista raastuvanoikeudessa 35.000 markkaa 16 prosentin korkoineen 31.10.1988 lukien sekä hovioikeudessa 2.500 markkaa 16 prosentin korkoineen 27.12.1989 lukien. Lisäksi konkurssipesä on vaatinut oikeudenkäyntikulujensa korvaamista Korkeimmassa oikeudessa 6.000 markalla 16 prosentin korkoineen Korkeimman oikeuden tuomion antopäivästä lukien.</p>
      <p>A-Rakennusmies Oy on antanut vastauksen, jossa se on vaatinut valituksen hylkäämistä ja vastauskulujensa korvaamista 16 prosentin korkoineen Korkeimman oikeuden tuomion antopäivästä lukien.</p>
    </div>
    <div>
      <h2 id="19910150yloa0">KORKEIMMAN OIKEUDEN RATKAISU 23.10.1991</h2>
      <div>
        <h3>Perustelut</h3>
        <p>SR-Kone Oy ja A-Rakennusmies Oy ovat 3.2.1986 solmineet alihankintasopimuksen siilo- ja teräsrakenteiden toimittamisesta. Tätä sopimusta on 18. ja 30.4.1986 muutettu hovioikeuden tuomiossa selostetulla tavalla. Kun SR-Kone Oy on 12.5.1986 hakenut omaisuutensa luovuttamista konkurssiin, on sopimuksissa tarkoitettujen tavaroiden toimitus jäänyt kesken.</p>
        <p>SR-Kone Oy:n konkurssipesän väliaikainen toimitsijamies ja A-Rakennusmies Oy:n edustaja ovat 14.5.1986 puhelimitse sopineet siitä, että konkurssipesä jatkoi keskeneräiseksi jäänyttä toimitusta. Konkurssipesä on samana päivänä sopimuksen vahvistukseksi lähettänyt telefaxsanoman, jossa se on ilmoittanut tekevänsä valmiiksi ARakennusmies Oy:n tilauksen aikaisemmin sovitun mukaisesti. A-Rakennusmies Oy ei ole näyttänyt, että konkurssipesä olisi mainitussa sopimuksessa sitoutunut vastaamaan kaikista niistä velvoitteista, joista SR-Kone Oy on ollut sopimusten mukaan vastuussa.</p>
        <p>A-Rakennusmies Oy on suorittanut SR-Kone Oy:lle ennen sen konkurssin alkamista ennakkona toimituksista 146.436 markkaa 3.2.1986, 45.241,55 markkaa 20.3.1986 ja 105.281,63 markkaa 30.4.1986 sekä toimittanut siilo- ja teräsrakenteiden valmistamista varten raaka-ainetta 45.938,16 markan arvosta. A-Rakennusmies Oy on siten suorittanut vastikkeeksi tavaratoimituksista SR-Kone Oy:lle ennen sen konkurssin alkamista yhteensä 342.897,34 markkaa.</p>
        <p>SR-Kone Oy on puolestaan ennen konkurssinsa alkamista toimittanut tavaroita yhteensä 323.076,16 markan arvosta. Kun tuosta määrästä vähennetään SR-Kone Oy:n vastattavaksi kuuluneet konkurssipesän ilmoittamat kuljetus- ja huolintakustannukset 22.297 markkaa ja takuun määränä 22.615,33 markkaa, on A-Rakennusmies Oy saanut vastikkeiksi suorituksistaan ennen SR-Kone Oy:n konkurssin alkamista 278.163,83 markan arvosta tavaroita eli 64.733,51 markan arvosta vähemmän kuin mitä se on suorittanut. A-Rakennusmies Oy:lle on 12.5.1986 SR-Kone Oy:n konkurssin alkamisten jälkeen luovutettu kaksi yhteensä 125.544 markan arvoista siiloa. Näiden siilojen valmistaminen ja luovuttaminen on perustunut yhtiöiden väliseen sopimukseen ja siilot ovat olleet valmiita jo konkurssin alkaessa. Niiden valmistamiseen on käytetty A-Rakennusmies Oy:n suorittamista ennakkomaksuista saatuja varoja ja sen toimittamaa raaka-ainetta. Näin ollen A-Rakennusmies Oy:llä on oikeus saada hyväkseen konkurssipesän saatavan vähennykseksi suorittamansa ennakkomaksut ja toimittamansa raaka-aineen arvo mainittujen siilojen osalta konkurssipesän velkoessa siltä konkurssin alkamisen jälkeen valmistamiaan ja toimittamiaan tavaroita. Kun konkurssipesä ei ole näyttänyt, että ennen konkurssia suoritettuja ennakkomaksuja ja toimitettua raaka-ainetta olisi käytetty tavaroiden valmistamiseen konkurssin jälkeen, on konkurssipesän saatavan vähennyksenä otettava huomioon mainitut 64.733,51 markkaa. Sitä vastoin yhtiöiden välisistä sopimuksista johtuviin korvauksiin, valvontakuluihin ja viivästyssakkoihin perustuvien saatavien kohdalla on kysymys A-Rakennusmies Oy:n saamisista, joiden suorittamiseen konkurssipesän ei ole näytetty sitoutuneen ja joita ei saa vähentää konkurssipesän velkomasta saatavasta.</p>
        <p>Koska A-Rakennusmies Oy on hävinnyt jutun, on se velvollinen korvaamaan konkurssipesän oikeudenkäyntikulut kaikissa oikeusasteissa. Ratkaisun lopputulokseen nähden ei ole aihetta muuttaa sitä oikeudenkäyntikulujen määrää, mihin hovioikeus on raastuvanoikeuden osalta päätynyt.</p>
      </div>
      <div>
        <h3>Tuomiolauselma</h3>
        <p>Hovioikeuden tuomiota muutetaan seuraavasti. A-Rakennusmies Oy:n SR-Kone Oy:n konkurssipesälle suoritettava määrä korotetaan 108.675,33 markkaan, mikä määrä yhtiön on maksettava 16 prosentin korkoineen 1.10.1986 lukien. Hovioikeuden tuomio jää pysyväksi siltä osin kuin on kysymys oikeudenkäyntikuluista raastuvanoikeudessa.</p>
        <p>A-Rakennusmies Oy velvoitetaan suorittamaan konkurssipesälle korvaukseksi oikeudenkäyntikuluista hovioikeudessa ja Korkeimmassa oikeudessa 3.500 markkaa 16 prosentin korkoineen Korkeimman oikeuden tuomion antopäivästä lukien.</p>
        <div>
          <p>Ratkaisuun osallistuneet: oikeusneuvokset Salervo, Nikkarinen, Mörä, Lindholm ja Krook</p>
        </div>
      </div>
    </div>
  </finlex:content>
</finlex:document>
