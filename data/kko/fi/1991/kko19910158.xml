<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910158</dcterms:identifier>
  <finlex:ecliIdentifier>ECLI:FI:KKO:1991:158</finlex:ecliIdentifier>
  <dcterms:title>KKO:1991:158</dcterms:title>
  <dcterms:description>
    <p>
      <strong>Isyys</strong>
      <span>Isyyden kumoaminen</span>
    </p>
  </dcterms:description>
  <finlex:registerNumber>S91/519</finlex:registerNumber>
  <dcterms:date pvm="19910926">1991-09-26</dcterms:date>
  <finlex:fileCopyNumber>3571</finlex:fileCopyNumber>
  <dcterms:issued pvm="19911108">1991-11-08</dcterms:issued>
  <dcterms:abstract>
    <p>Kysymys siitä, oliko aviomies lapsen syntymän jälkeen kirjallisesti selittänyt lapsen omakseen.</p>
  </dcterms:abstract>
  <p>IsyysL 35 § 4 mom</p>
  <dcterms:tableOfContents>
    <a href="19910158aloa0">ASIAN KÄSITTELY ALEMMISSA OIKEUKSISSA</a>
    <a href="19910158mhaku0">MUUTOKSENHAKU KORKEIMMASSA OIKEUDESSA</a>
    <a href="19910158yloa0">KORKEIMMAN OIKEUDEN RATKAISU 8.11.1991</a>
  </dcterms:tableOfContents>
  <finlex:content id="s19910158.kko">
    <div>
      <h2 id="19910158aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Varkauden kihlakunnanoikeudessa</h3>
        <p>A on B:lle ja C:n uskotuksi mieheksi määrätylle D:lle toimitetun haasteen nojalla lausunut, että hän ei ollut hänen ja B:n avioliiton aikana 23.12.1987 syntyneen C:n isä. A ei ollut lapsen siittämisaikana maannut B:tä. Tämä oli myöntänyt olleensa kyseisenä aikana sukupuoliyhteydessä toisen miehen kanssa. Sen vuoksi A on vaatinut vahvistettavaksi, ettei hän ollut C:n isä.</p>
        <p>Lisäksi A on vaatinut, että B velvoitetaan korvaamaan hänen oikeudenkäyntikulunsa korkoineen.</p>
      </div>
      <div>
        <h3>Vastine</h3>
        <p>B ja D ovat lausuneet, että A oli, saatuaan tietää toisen maanneen B:n C:n siittämisaikana, lapsen syntymän jälkeen kirjallisesti selittänyt lapsen omakseen, ja sen vuoksi vaatineet, että kanne jätetään tutkimatta.</p>
      </div>
      <div>
        <h3>Kihlakunnanoikeuden päätös 7.11.1990</h3>
        <p>Kihlakunnanoikeus on lausunut, että A oli B:n kanssa 18.11.1987 avioeron varalta tekemässään sopimuksessa muun ohessa sopinut heidän vielä syntymättömän lapsensa huollon jäävän molemmille vanhemmille. Lapsen synnyttyä 23.12.1987 puolisot olivat kihlakunnanoikeudelle 22.1.1988 antamassaan hakemuksessa pyytäneet alaikäisen tyttärensä huollon uskomista molemmille vanhemmille ja A oli sitoutunut suorittamaan tyttärelleen elatusapua. Kun A oli ilmoittanut tienneensä jo ennen lapsen syntymää, että toinen mies oli lapsen siittämisaikaan maannut lapsen äidin, kihlakunnanoikeus on katsonut, että A oli C:n syntymän jälkeen edellä kerrotulla tavalla kirjallisesti selittänyt lapsen omakseen, vaikka hän oli saanut tietää toisen maanneen äidin lapsen siittämisaikana. Sen vuoksi hänellä ei ollut oikeutta isyyden kumoamiskanteen nostamiseen.</p>
        <p>Kihlakunnanoikeus on jättänyt A:n kanteen tutkimatta.</p>
      </div>
      <div>
        <h3>Itä-Suomen hovioikeuden päätös 19.2.1991</h3>
        <p>Hovioikeus, jonka tutkittavaksi A oli saattanut jutun, on lausunut, ettei hän ollut kihlakunnanoikeuden päätöksessä selostetulla menettelyllään eikä muutoinkaan selittänyt C:tä omakseen isyyslain 35 §:n 4 momentissa tarkoitetulla tavalla. Hän ei siten ollut menettänyt kanneoikeuttaan.</p>
        <p>Hovioikeus on kumonnut kihlakunnanoikeuden päätöksen ja palauttanut jutun kihlakunnanoikeuteen, jonka tuli palautuspäätöksen saatua lainvoiman ottaa asia ilmoituksetta uudelleen käsiteltäväkseen ja ottaen huomioon palauttamisen syy siinä laillisesti menetellä.</p>
      </div>
    </div>
    <div>
      <h2 id="19910158mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 5.6.1991. D on vaatinut, että hovioikeuden päätös kumotaan ja asia jätetään kihlakunnanoikeuden päätöksen varaan.</p>
      <p>A on antanut vastauksen.</p>
    </div>
    <div>
      <h2 id="19910158yloa0">KORKEIMMAN OIKEUDEN RATKAISU 8.11.1991</h2>
      <div>
        <h3>Perustelut</h3>
        <p>A:n puolesta oikeudelle annetussa avioerohakemuksessa esitetyt C:n huoltoa koskeva vaatimus ja elatusta koskeva sitoumus eivät merkitse sellaista kirjallista lapsen syntymän jälkeen tapahtunutta lapsen omakseen selittämistä, jota tarkoitetaan isyyslain 35 §:n 4 momentissa. Sellaisena selityksenä ei myöskään voida pitää samassa yhteydessä oikeudelle annettua ennen lapsen syntymää avioeron varalta tehtyä sopimusta, jossa oli sovittu lapsen huollosta, tapaamisesta ja elatuksesta. A on allekirjoittanut ilmoituksen väestörekisteriin, jossa ilmoituksessa lapsen isäksi on merkitty A. Ilmoituksen tarkoituksena ei ole osoitettu olevan lapsen omaksi selittäminen tai siihen verrattava tahdonilmaisu.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Jalanko, Takala, Linholm, Huopaniemi ja Raulos</p>
        </div>
      </div>
    </div>
  </finlex:content>
</finlex:document>
