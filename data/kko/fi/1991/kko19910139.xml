<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910139</dcterms:identifier>
  <finlex:ecliIdentifier>ECLI:FI:KKO:1991:139</finlex:ecliIdentifier>
  <dcterms:title>KKO:1991:139</dcterms:title>
  <dcterms:description>
    <p>
      <strong>Perintö</strong>
      <span>Perinnönjako</span>
      <span>Pesänjakaja</span>
    </p>
  </dcterms:description>
  <finlex:registerNumber>S90/1128</finlex:registerNumber>
  <dcterms:date pvm="19910509">1991-05-09</dcterms:date>
  <finlex:fileCopyNumber>3218</finlex:fileCopyNumber>
  <dcterms:issued pvm="19911010">1991-10-10</dcterms:issued>
  <dcterms:abstract>
    <p>Pesänjakajan esitettyä, että oikeus määräisi kuolinpesään kuuluvaa omaisuutta myytäväksi pesänjakajan toimesta, eräät osakkaat olivat väittäneet, että testamenttimääräys esti myymisen. Kysymys oli selvitettävä jaossa ja pesänjakajan ratkaistava.</p>
  </dcterms:abstract>
  <p>PK 23 luku 8 § 2 mom</p>
  <dcterms:tableOfContents>
    <a href="19910139aloa0">ASIAN KÄSITTELY ALEMMISSA OIKEUKSISSA</a>
    <a href="19910139mhaku0">MUUTOKSENHAKU KORKEIMMASSA OIKEUDESSA</a>
    <a href="19910139yloa0">KORKEIMMAN OIKEUDEN RATKAISU 10.10.1991</a>
  </dcterms:tableOfContents>
  <finlex:content id="s19910139.kko">
    <div>
      <h2 id="19910139aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Orimattilan kihlakunnanoikeudessa</h3>
        <p>Teemu Paasikoski on Valfrid Ilmari ja Anni Onerva Laakson kuolinpesien osakkaille Aili Irene, Mika Ilmari, Heimo Allan, Martti Ilmari, Erkki Kalevi ja Heikki Olavi Laaksolle, Irja Kaarina Salolle ja Terttu Irene Alasippolalle tiedoksi annetun hakemuksen nojalla kertonut, että kuolinpesiin kuuluivat Orimattilan kunnan Viljamaan kylässä olevat tilat Laakso RN:o 11:47 ja Laakso II RN:o 11:126 sekä arvoltaan vähäiset Maalaamo I. Laakson tarvikkeet ja kalusto ja koti- ja henkilökohtainen irtaimisto. Kiinteistöt muodostivat liiketontin osoitteessa Erkontie 1 Orimattilassa. Kiinteistöillä sijaitsi 95 neliömetrin liike- ja asuinrakennus. Kun kiinteistöjen jakaminen ei kuolinpesien osakkaiden kesken ollut mahdollista eivätkä osakkaat halunneet yhteiseen lukuun hallita kiinteistöjä, Paasikoski on pesänjakajana esittänyt, että kihlakunnanoikeus määräisi kiinteistöt myytäviksi kuolinpesien yhteiseen lukuun.</p>
      </div>
      <div>
        <h3>Kihlakunnanoikeuden päätös 26.9.1989</h3>
        <p>Aili Irene, Mika Ilmari, Martti Ilmari, Erkki Kalevi ja Heikki Olavi Laakson vastustettua hakemusta sillä perusteella, että Valfrid Ilmari ja Anni Onerva Laakso olivat lainvoiman saaneessa testamentissaan määränneet, ettei kiinteistöjä saanut myydä eikä hävittää 30 vuoteen viimeksi eloon jääneen puolison kuolemasta, kihlakunnanoikeus on lausunut, että Orimattilan kihlakunnanoikeus oli 8.11.1988 määrännyt Paasikosken pesänjakajaksi Valfrid Ilmari ja Anni Onerva Laakson kuolinpesiin toimittamaan perinnönjaon Valfrid Ilmari Laakson ja Anni Onerva Laakson oikeudenomistajien välillä sekä osituksen Aili Irene Laakson ja Valfrid Ilmari Laakson perillisten välillä.</p>
        <p>Kuolinpesien jaettavaan omaisuuteen kuuluivat tilat Laakso RN:o 11:47 ja Laakso II RN:o 11:126 Orimattilan kunnan Viljamaan kylässä sekä arvoltaan vähäiset Maalaamo I. Laakson tarvikkeet ja kalusto sekä vähäinen koti- ja henkilökohtainen irtaimisto. Kiinteistöt muodostivat liiketontin osoitteessa Erkontie 1 Orimattilassa. Kiinteistöillä sijaitsi 95 neliömetrin liike- ja asuinrakennus. Tilojen yhteinen pinta-ala oli 1.450 neliömetriä.</p>
        <p>Pesien osakkaat eivät olleet päässeet sopimukseen osituksesta ja jaosta eikä tilojen jakaminen osakkaiden kesken tilojen pinta-ala huomioon ottaen ollut mahdollista. Tiloja ei käytetty lesken asuntona.</p>
        <p>Sen vuoksi kihlakunnanoikeus on perintökaaren 23 luvun 8 §:n 2 momentin nojalla määrännyt, että tilat saatiin myydä pesänjakajan toimesta perinnönjaon toimittamiseksi Valfrid Ilmari ja Anni Onerva Laakson oikeudenomistajien välillä sekä osituksen toimittamiseksi Aili Irene Laakson ja Valfrid Ilmari Laakson perillisten välillä.</p>
      </div>
      <div>
        <h3>Kouvolan hovioikeuden päätös 26.7.1990</h3>
        <p>Hovioikeus, jonka tutkittavaksi Aili Irene, Mika Ilmari, Martti Ilmari, Erkki Kalevi ja Heikki Olavi Laakso olivat saattaneet asian, on lausunut Aili Irene Laakson myötäpuolineen väittäneen, että kuolinpesien omaisuutta koski Anni Onerva ja Valfrid Ilmari Laakson tekemä lainvoimainen testamentti, jossa olevan määräyksen mukaan testamentin saajat eivät saaneet hävittää kiinteistöä 30 vuoteen viimeksi eloon jääneen puolison kuolemasta.</p>
        <p>Testamentin lainvoimaisuuden selvittäminen ja testamenttimääräysten tulkitseminen kuuluivat pesänjakajan toimivaltaan. Testamenttia koskevat kysymykset oli ratkaistava ennen jakoon ryhtymistä. Koska tuomioistuin ei voinut tutkia edellä mainittuja kysymyksiä ennen pesänjakajan niistä antamaa ratkaisua, jolla ratkaisulla saattoi olla vaikutusta harkittaessa myyntiluvan tarpeellisuutta, hovioikeus on kumonnut kihlakunnanoikeuden päätöksen ja hylännyt ennenaikaisena Paasikosken hakemuksen kiinteistöjen myymisestä.</p>
      </div>
    </div>
    <div>
      <h2 id="19910139mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 1.11.1990. Paasikoski on vaatinut hovioikeuden päätöksen kumoamista ja asian jättämistä kihlakunnanoikeuden päätöksen varaan. Aili Irene, Mika Ilmari, Martti Ilmari, Erkki Kalevi ja Heikki Olavi Laakso ovat antaneet heiltä pyydetyn vastauksen.</p>
    </div>
    <div>
      <h2 id="19910139yloa0">KORKEIMMAN OIKEUDEN RATKAISU 10.10.1991</h2>
      <div>
        <h3>Perustelut</h3>
        <p>Sen kysymyksen ratkaiseminen, estääkö Anni Onerva ja Valfrid Ilmari Laakson testamentissa oleva määräys kiinteistöjen myymisen, kuuluu pesänjakajan toimivaltaan. Testamenttiin ei ole vedottu jakomenettelyssä. Osakkailla ei siten ole ollut tilaisuutta siinä esittää käsitystään ja selvitystä testamentin sitovuudesta eikä pesänjakaja ole voinut ratkaista kysymystä.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Jalanko, Nikkarinen, Roos, Huopaniemi ja Suhonen</p>
        </div>
      </div>
    </div>
  </finlex:content>
</finlex:document>
