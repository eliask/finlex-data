<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840019t</dcterms:identifier>
  <finlex:ecliIdentifier>ECLI:FI:KKO:1984:II19</finlex:ecliIdentifier>
  <dcterms:title>KKO:1984-II-19</dcterms:title>
  <dcterms:description>
    <p>
      <strong>Purku</strong>
      <span>Muuntorangaistus</span>
    </p>
  </dcterms:description>
  <finlex:registerNumber>H83/456</finlex:registerNumber>
  <dcterms:date pvm="19831101">1983-11-01</dcterms:date>
  <finlex:fileCopyNumber>4223/83</finlex:fileCopyNumber>
  <dcterms:issued pvm="19840210">1984-02-10</dcterms:issued>
  <dcterms:abstract>
    <p>Kihlakunnanoikeus oli muuntanut vankeudeksi sakon, jota maksamasta tai sovittamasta tuomittu oli RL 7 luvun 8a §:n 2 momentin nojalla vapautunut. Kun sanotun sakon muuntaminen vankeudeksi ei ollut lisännyt tuomitun jo suorittamaa 90 päivän muuntorangaistusta, virheellisyys ei ollut koitunut tuomitun vahingoksi sillä tavoin, että kihlakunnanoikeuden päätös olisi ollut purettava.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840019taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840019t.kko">
    <div>
      <h2 id="19840019taloa0">ASIAN KÄSITTELY ALEMMISSA OIKEUKSISSA</h2>
      <p>KKO:lle osoitetussa 29.9.1983 päivätyssä kirjeessä oikeuskansleri oli lausunut, että Ahvenanmaan KO oli 20.3.1980 julistamallaan päätöksellä tuominnut A:n 5.6.1978 tapahtuneesta varkaudesta 40 päiväsakkoa vastaavaan 320 markan sakkoon ja että Nurmeksen KO oli tämän jälkeen 17.11.1980 julistamallaan päätöksellä tuominnut A:n pidettäväksi näiden sakkojen ja eräiden muiden hänelle tuomittujen sakkojen sijasta 90 päivää vankeudessa. Koska A, joka 3.8.1979 useamman sakon sijasta oli kärsinyt 90 päivän muuntorangaistuksen, vapautui maksamasta muuntorangaistuksena sovittamasta sanottua Ahvenanmaan KO:n tuomitsemaa sakkoa, josta olisi ollut määrättävä yhteinen muuntorangaistus jo sovitettujen sijasta, oikeuskansleri oli saattanut asian KKO:n tietoon sellaista toimenpidettä varten, johon oli aihetta.</p>
    </div>
    <div>
      <h2 id=""/>
      <p>KKO p. tutki asian ja totesi, että A oli oikeuskanslerin mainitsemasta syystä rikoslain 7 luvun 8 a §:n 2 momentin nojalla vapautunut maksamasta tai muuntorangaistuksena sovittamasta Ahvenanmaan KO:n hänelle 20.3.1980 tuomitsemaa sakkoa, joten Nurmeksen KO:n ei olisi pitänyt määrätä häntä pidettäväksi sen sijasta enää vankeudessa. Koska mainittu sakon muuntaminen vankeudeksi ei kuitenkaan ollut lisännyt A:n jo suorittamaa muuntorangaistusta, ei KO:n päätöksen virheellisyys ollut koitunut A:n vahingoksi sillä tavoin, että päätös olisi oikeudenkäymiskaaren 31 luvun 8 §:n nojalla purettava. Tämän vuoksi oikeuskanslerin kirje ei antanut aihetta toimenpiteeseen KKO:n puolelta.</p>
      <div>
        <p>Ratkaisuun osallistuneet: oikeusneuvokset Ailio, Takala, Nikkarinen ja Aro sekä ylimääräinen oikeusneuvos Virolainen</p>
      </div>
    </div>
  </finlex:content>
</finlex:document>
