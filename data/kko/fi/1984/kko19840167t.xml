<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840167t</dcterms:identifier>
  <finlex:ecliIdentifier>ECLI:FI:KKO:1984:II167</finlex:ecliIdentifier>
  <dcterms:title>KKO:1984-II-167</dcterms:title>
  <dcterms:description>
    <p>
      <strong>Sakkorangaistus</strong>
      <span>Sakon vanhentuminen</span>
    </p>
  </dcterms:description>
  <finlex:registerNumber>R84/328</finlex:registerNumber>
  <dcterms:date pvm="19840829">1984-08-29</dcterms:date>
  <finlex:fileCopyNumber>2604</finlex:fileCopyNumber>
  <dcterms:issued pvm="19841017">1984-10-17</dcterms:issued>
  <dcterms:abstract>
    <p>Laillisin perustein tapahtuva muuntorangaistuksen määrääminen keskeyttää sakon vanhentumisen silloinkin, kun ratkaisuun haetaan muutosta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840167taloa0">ASIAN KÄSITTELY ALEMMISSA OIKEUKSISSA</a>
    <a href="19840167tyloa0">KORKEIN OIKEUS</a>
  </dcterms:tableOfContents>
  <finlex:content id="s19840167t.kko">
    <div>
      <h2 id="19840167taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Halikon KO:n päätös 11.10.1983</h3>
        <p>Virallisen syyttäjän vaatimuksesta KO oli rikoslain 2 luvun 5 §:n 1 ja 2 momentin sekä 7 luvun 6 §:n 3 momentin nojalla määrännyt A:n 1) Vaasan HO:n yksin teoin tehdyistä rattijuopumuksesta ja pakettiauton kuljettamisesta ilman ajolupaa 13.8.1982 tuomitseman 30:n 8 markan määräisen päiväsakon, 2) Orimattilan tuomiokunnan rangaistusmääräystuomarin liikennerikkomuksesta 30.5.1980 tuomitseman 40:n 8 markan määräisen päiväsakon sekä 3) saman tuomiokunnan rangaistusmääräystuomarin liikennerikkomuksista 31.10.1978 tuomitseman 40:n 8 markan määräisen päiväsakon sijasta pidettäväksi 90 päivää vankeudessa.</p>
      </div>
      <div>
        <h3>Turun HO:n päätös 22.2.1984</h3>
        <p>HO, jonka tutkittavaksi A oli saattanut jutun 3 kohdassa mainitun sakon muuntamista koskevalta osalta, oli lausunut, että sakon täytäntöönpano raukeaa rikoslain 8 luvun 11 §:n mukaan viiden vuoden kuluttua lainvoiman saaneen tuomion antopäivästä. Oikeuskäytännössä tämän oli katsottu tarkoittavan sitä, että sakon muuntomenettelyn vireillepano ei siinäkään tapauksessa, että sakotettua on kuultu sakon muuntovaatimuksen johdosta, katkaise sakon vanhentumista (KKO:1974-II-52). Tästä oli tehtävä se johtopäätös, että sakon vanhentumisen katkaisee ainoastaan lainvoimainen sakon muuntopäätös. 3 kohdassa muunnettavana ollut sakko oli tuomittu Orimattilan tuomiokunnan rangaistusmääräystuomarin 31.10.1978 antamalla rangaistusmääräyksellä eli yli viisi vuotta sitten. Näillä perusteilla HO oli kumonnut KO:n päätöksen siltä osin kuin A oli määrätty pidettäväksi 3 kohdassa mainitun sakon sijasta vankeudessa ja hylännyt vaatimuksen tämän sakon muuntamisesta vankeudeksi vanhentuneena. A oli tuomittu KO:n soveltamien lainkohtien nojalla 1 ja 2 kohdassa mainittujen sakkojen sijasta pidettäväksi 70 päivää vankeudessa.</p>
      </div>
    </div>
    <div>
      <h2 id="19840167tyloa0">KORKEIN OIKEUS</h2>
      <p>Virallinen syyttäjä pyysi valituslupaa ja vaati HO:n päätöksen kumoamista sekä asian jättämistä KO:n päätöksen varaan. Valituslupa myönnettiin. A ei antanut häneltä pyydettyä vastausta.</p>
      <p>Rikoslain 8 luvun 11 §:n mukaan sakon täytäntöönpano raukeaa viiden vuoden kuluttua lainvoiman saaneen tuomion antamispäivästä. KO:n muuntaessa 11.10.1983 julistamallaan päätöksellä A:lle 31.10.1978 annetulla rangaistusmääräyksellä tuomitun sakon vankeudeksi sen täytäntöönpano ei siten vielä ole ollut rauennut. Kun sakon muuntaminen vankeudeksi on tapahtunut laillisin perustein, se on keskeyttänyt sakon vanhentumisen siitä huolimatta, että muuntoratkaisuun on haettu muutosta.</p>
      <p>Edellä mainituilla perusteilla KKO kumosi HO:n päätöksen ja jätti asian KO:n päätöksen varaan.</p>
      <div>
        <p>Ratkaisuun osallistuneet: oikeusneuvokset Salervo, Saarni-Rytkölä, Ådahl, Nikkarinen ja Roos</p>
      </div>
    </div>
  </finlex:content>
</finlex:document>
