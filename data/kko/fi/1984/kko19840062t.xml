<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840062t</dcterms:identifier>
  <finlex:ecliIdentifier>ECLI:FI:KKO:1984:II62</finlex:ecliIdentifier>
  <dcterms:title>KKO:1984-II-62</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
    <p>
      <strong>Oikeudenkäyntiavustaja</strong>
    </p>
  </dcterms:description>
  <finlex:registerNumber>H82/534</finlex:registerNumber>
  <dcterms:date pvm="19831121">1983-11-21</dcterms:date>
  <finlex:fileCopyNumber>4449/83</finlex:fileCopyNumber>
  <dcterms:issued pvm="19840405">1984-04-05</dcterms:issued>
  <dcterms:abstract>
    <p>Tuomiokunnan notaarin toimi ei estänyt notaaria hoitamasta maksuttoman oikeudenkäynnin saaneen henkilön oikeudenkäyntiavustajan tehtävää toiseen tuomiokuntaan kuuluvassa kihlakunnanoikeudessa.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19840062taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840062t.kko">
    <div>
      <h2 id="19840062taloa0">ASIAN KÄSITTELY ALEMMISSA OIKEUKSISSA</h2>
      <p>Autonkuljettaja K oli Ylitornion KO:ssa koneenkuljettaja L:ää vastaan ajamassaan vahingonkorvausta koskeneessa jutussa pyytänyt, paitsi maksutonta oikeudenkäyntiä, että hänen oikeudenkäyntiavustajakseen määrättäisiin hovioikeuden auskultantti A. Myöntäessään maksuttomasta oikeudenkäynnistä annetun lain nojalla K:lle maksuttoman oikeudenkäynnin korvausvelvollisuudetta valtiolle KO oli ennen pääasian ratkaisua 24.3.1982 julistamallaan päätöksellä, koska A oli tuolloin Kemijärven tuomiokunnan notaari ja siten virkamies sekä ottaen huomioon lisäksi oikeudenkäymiskaaren 15 luvun 3 §:n säännökset, hylännyt pyynnön A:n määräämisestä K:n oikeudenkäyntiavustajaksi.</p>
      <p>Rovaniemen HO, jonka tutkittavaksi K oli saattanut asian, p. 29.9.1982 oli asian ratkaissut. A:n toimiminen K:n oikeudenkäyntiavustajana ei ollut vastoin hänen virkavelvollisuuttaan tuomiokunnan notaarina. Sen vuoksi ja koska K ei ollut kyennyt ilman avustajaa asianmukaisesti valvomaan etuaan ja oikeuttaan asian käsittelyssä, HO, kumoten KO:n päätöksen, oli määrännyt A:n K:n oikeudenkäyntiavustajaksi. Maksuttomasta oikeudenkäynnistä annetun lain nojalla HO oli määrännyt maksettavaksi valtion varoista A:lle palkkioksi K:n avustamisesta KO:ssa 950 markkaa ja korvaukseksi tarpeellisista kuluista 426 markkaa 12 penniä sekä HO:ssa palkkioksi 250 markkaa eli yhteensä 1.626 markkaa 12 penniä. Samalla kun KO:n pääasiassa niin ikään 24.3.1982 julistamaan päätökseen sisältynyt lausunto L:n velvoittamisesta maksamaan K:lle korvausta oikeudenkäyntikuluista poistettiin ja L vapautettiin sanotusta velvollisuudesta, L velvoitettiin korvaamaan valtiolle A:lle avustajantehtävän hoitamisesta KO:ssa maksettavat 1.376 markkaa 12 penniä.</p>
      <p>Pyytäen valituslupaa virallinen syyttäjä haki muutosta HO:n päätökseen vaatien A:lle annetun avustajan määräyksen peruuttamista. Lupa myönnettiin. K:lle ja A:lle varattiin tilaisuus antaa vastauksensa valituksen johdosta, mutta kumpikaan ei käyttänyt hyväkseen sanottua tilaisuutta.</p>
    </div>
    <div>
      <h2 id=""/>
      <p>KKO p. tutki asian ja katsoi, ettei oikeudenkäyntiavustajan tehtävän hoitaminen toiseen tuomiokuntaan kuuluvassa Ylitornion KO:ssa ollut ollut vastoin A:n virkavelvollisuutta Kemijärven tuomiokunnan notaarina, ja jätti asian HO:n päätöksen lopputuloksen varaan.</p>
      <div>
        <p>Ratkaisuun osallistuneet: oikeusneuvokset Salervo, Ådahl ja Lindholm sekä ylimääräiset oikeusneuvokset Rosokivi ja Hagman</p>
      </div>
    </div>
  </finlex:content>
</finlex:document>
