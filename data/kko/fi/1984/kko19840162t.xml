<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840162t</dcterms:identifier>
  <finlex:ecliIdentifier>ECLI:FI:KKO:1984:II162</finlex:ecliIdentifier>
  <dcterms:title>KKO:1984-II-162</dcterms:title>
  <dcterms:description>
    <p>
      <strong>Lahja</strong>
      <span>Kiinteistön lahja</span>
    </p>
  </dcterms:description>
  <finlex:registerNumber>M81/94</finlex:registerNumber>
  <dcterms:date pvm="19840521">1984-05-21</dcterms:date>
  <finlex:fileCopyNumber>1814</finlex:fileCopyNumber>
  <dcterms:issued pvm="19841010">1984-10-10</dcterms:issued>
  <dcterms:abstract>
    <p>Määräalan lahjoitus, joka oli tehty MK 1 luvun 2 §:ssä säädetyssä järjestyksessä ja jonka lahjansaaja oli myöhemmin hyväksynyt, oli pätevä, vaikka lahjansaaja ei ollut allekirjoittanut lahjakirjaa. Sillä seikalla, oliko lahjanantaja luovuttanut lahjakirjan lahjansaajan haltuun, ei ollut lahjoituksen toteutumisen kannalta merkitystä</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840162taloa0">ASIAN KÄSITTELY ALEMMISSA OIKEUKSISSA</a>
    <a href="19840162tyloa0">KORKEIN OIKEUS</a>
  </dcterms:tableOfContents>
  <finlex:content id="s19840162t.kko">
    <div>
      <h2 id="19840162taloa0">ASIAN KÄSITTELY ALEMMISSA OIKEUKSISSA</h2>
      <p>A, joka oli kuollut 18.9.1975, oli luovuttaessaan 1.5.1973 tehdyllä kauppakirjalla pojalleen B:lle omistamansa Rajalan tilan pidättänyt siitä itselleen niin sanotussa Pössylän rannassa sijaitsevan, kauppakirjan mukaan maastoon paalutetun noin 2.000 neliömetrin suuruisen määräalan. Samana päivänä tehdyllä lahjakirjalla A oli luovuttanut tuon määräalan tyttärelleen C:lle.</p>
      <p>Näin lahjaksi saamansa määräalan tilaksi erottamista koskeneessa hakemuksessaan C oli ilmoittanut, ettei hän ollut ollut saapuvilla lahjakirjan allekirjoitustilaisuudessa eikä ollut myöhemminkään lahjakirjaa allekirjoittanut mutta että hän oli lahjoituksesta tiedon saatuaan sen hyväksynyt. Toimitusinsinööri oli Rajalan tilalla 5.8.1980 suorittamassaan lohkomistoimituksessa muodostanut määräalasta C:lle Rantalahden tilan jm 4:8/1.</p>
      <p>Valitettuaan toimituksesta Pohjois-Suomen MO:een B oli siellä lausunut, että lahjakirjassa oli muotovirhe, kun C ei ollut allekirjoittanut lahjakirjaa, ja että määräala lisäksi oli erotettu väärästä paikasta. Sen vuoksi B oli vaatinut toimituksen kumoamista ja korvausta oikeudenkäyntikuluistaan.</p>
      <p>Kuultuaan C:tä ja toimitusinsinööriä MO p. 24.3.1981 oli, hyläten valituksen, jättänyt toimituksen pysyväksi sekä velvoittanut B:n suorittamaan C:lle korvaukseksi oikeudenkäyntikuluista 100 markkaa.</p>
    </div>
    <div>
      <h2 id="19840162tyloa0">KORKEIN OIKEUS</h2>
      <p>B haki muutosta MO:n päätökseen ja toisti siellä esittämänsä vaatimukset perustellen niitä myös sillä, ettei A ollut luovuttanut lahjakirjaa C:n haltuun ja ettei määräalan sijainti, määräalan jäätyä Rajalan tilan kauppakirjan edellyttämällä tavalla merkitsemättä paaluilla maastoon, ollut riittävällä tavalla selvitettävissä.</p>
      <p>Valituksen johdosta toimitusinsinööri ja maanmittaushallitus antoivat kumpikin lausunnon.</p>
      <p>KKO t. tutki jutun. Kun lahjakirja, jolla A oli luovuttanut puheena olevan määräalan C:lle, oli tehty maakaaren 1 luvun 2 §:ssä säädetyssä järjestyksessä ja C oli myöhemmin hyväksynyt lahjoituksen, se oli tullut voimaan, vaikka C ei ollut allekirjoittanut lahjakirjaa. Sillä seikalla, oliko A luovuttanut lahjakirjan C:n haltuun, ei ollut lahjoituksen toteutumisen kannalta merkitystä. Erotettavan määräalan sijainti maastossa oli siitä huolimatta, ettei määräalan rajoja osoittavia paaluja ollut löydetty, voitu toimituksessa määrittää edellä mainittuihin kauppakirjaan ja lahjakirjaan määräalasta otettujen tietojen sekä saapuvilla olleiden A:n kuolinpesän eräiden osakkaiden osoituksen nojalla. Näillä perusteilla KKO harkitsi oikeaksi jättää MO:n päätöksen lopputuloksen pysyväksi.</p>
      <div>
        <p>Ratkaisuun osallistuneet: oikeusneuvokset Ailio, Hämäläinen, Riihelä, af Hällström ja Lindholm</p>
      </div>
    </div>
  </finlex:content>
</finlex:document>
