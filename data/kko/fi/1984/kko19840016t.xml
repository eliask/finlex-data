<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840016t</dcterms:identifier>
  <finlex:ecliIdentifier>ECLI:FI:KKO:1984:II16</finlex:ecliIdentifier>
  <dcterms:title>KKO:1984-II-16</dcterms:title>
  <dcterms:description>
    <p>
      <strong>Vahingonkorvaus</strong>
      <span>Korvattava vahinko</span>
    </p>
  </dcterms:description>
  <finlex:registerNumber>R82/596</finlex:registerNumber>
  <dcterms:date pvm="19830607">1983-06-07</dcterms:date>
  <finlex:fileCopyNumber>2360/83</finlex:fileCopyNumber>
  <dcterms:issued pvm="19840210">1984-02-10</dcterms:issued>
  <dcterms:abstract>
    <p>Posti- ja telehallituksella ei ollut radiolaitteista annetun lain säännösten rikkomista koskevassa rikosjutussa oikeutta saada korvausta luvattoman radioaseman paikantamis- ja asian selvittämiskustannuksista.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19840016taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840016t.kko">
    <div>
      <h2 id="19840016taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän sekä posti- ja lennätinhallituksen asianomistajana ajamasta syytteestä Tampereen RO p. 16.3.1981 oli lausunut selvitetyksi, että A ja B olivat Tampereella huhtikuussa 1980 rakentanut luvattoman radiolähetystoimintaan tarkoitetun radiolaitteen B:n ollessa mukana hankkimassa siihen osia. 1.6.1980 A oli vienyt tämän radiolähettimen Epilänharjulle, josta se oli alkanut lähettää ohjelmaa. Radiolähetintä oli käytetty lähetystoimintaan Epilänharjulla ja Pyynikillä sen paljastumiseen 21.9.1980 saakka. Lähettimellä oli lähetetty kyseisenä aikana erilaista puhe- ja musiikkiohjelmaa. B oli ollut myös kuljettamassa radiolähetintä sekä Epilänharjulle että Pyynikille. Radiolähettimen paljastuttua Pyynikillä 21.9.1980 ja viranomaisten otettua laitteen haltuunsa, A oli syyskuun lopulla 1980 rakentanut uuden radiolähettimen B:n ollessa mukana hankkimassa siihen osia, minkä jälkeen A oli 28.9.1980 vienyt laitteen Epilänharjulle, josta lähetin oli kyseisenä päivänä lähettänyt ohjelmaa. A oli 5.10.1980 vienyt lähettimen Murronkorpeen, josta se oli lähettänyt ohjelmaa, ja 12.10.1980 Sulkavuoreen, josta laite oli paljastunut.</p>
      <p>Lisäksi RO oli katsonut selvitetyksi, että posti- ja lennätinhallituksen radio-osasto oli suorittanut luvattoman radiolähetysaseman etsintää ainakin 21.9., 5.10. ja 12.10.1980 ja myös tuleen posti- ja lennätinhallituksen taholta, selvitetyksi, että mainitun radio-osaston tehtäviin kuului tarkkailla luvan saaneiden radiolähetinten toimintaa ja että tätä tarkkailua varten laitoksen palveluksessa oli henkilökuntaa ja laitteistoa.</p>
      <p>Sen vuoksi ja kun oli jäänyt selvittämättä, että tosiasiallisesti olisi häiritty radioliikennettä, ja ottaen huomioon selvitetyksi tulleiden laitteiden tehot, 8 ja 30 wattia sekä sen, ettei posti- ja lennätinhallituksen radiotarkkailuun tai muuallekaan ollut tehty ilmoituksia häiriöiden ilmenemisestä, RO, hyläten syytteen yleisen radioliikenteen häiritsemisestä selvittämättömänä, oli radiolaitteista annetun lain 1 ja 5 §:n sekä rikoslain 7 luvun §:n nojalla tuominnut A:n ja B:n jatketusta ensiksi mainitun lain säännösten rikkomisesta, kummankin sakkorangaistukseen ja julistanut rikoksen välikappaleena käytetyt laitteet valtiolle menetetyiksi. Sitä vastoin RO oli lakiin perustumattomana hylännyt posti- ja lennätinhallituksen vaatimuksen A:n ja B:n velvoittamisesta yhteisvastuullisesti suorittamaan sille korvaukseksi luvattoman radioaseman paikantamis- ja asianselvittely kustannuksista 16.735 markka 5 prosentin korkoineen 5 prosentin korkoineen 5.1.1981 lukien.</p>
      <p>Turun HO, jonka tutkittavaksi posti- ja lennätinhallitus oli saattanut jutun, p. 22.6.1982 oli jättänyt asian RO:n päätöksen varaan.</p>
      <p>Pyytäen valituslupaa posti- ja telehallitus haki muutosta HO:n päätökseen vaatien, että A ja B velvoitettaisiin suorittamaan sille luvattomien radioasemien paikantamis- ja asian selvittelykustannuksista vaadittu korvaus. Valituslupa myönnettiin. A ja B antoivat heiltä pyydetyt vastaukset.</p>
    </div>
    <div>
      <h2 id=""/>
      <p>KKO p. tutki jutun ja totesi, että posti- ja telehallituksen A:han ja B:hen kohdistama korvausvaatimus perustui rikosten selvittämisestä sille aiheutuneisiin kustannuksiin. Posti- ja telehallitus, jonka huoleksi radiolaitteiden silmälläpito oli annettu, ei ollut oikeutettu saamaan korvausta sille aiheutuneista sanotuista kustannuksista. Tällä perusteella KKO katsoi, ettei olut syytä muuttaa HO:n päätöksen lopputulosta.</p>
      <div>
        <p>Ratkaisuun osallistuneet: oikeusneuvokset Salervo, Ailio ja Riihelä sekä ylimääräiset oikeusneuvokset Paasikoski ja Lager</p>
      </div>
    </div>
  </finlex:content>
</finlex:document>
