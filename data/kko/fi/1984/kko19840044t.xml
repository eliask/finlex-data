<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840044t</dcterms:identifier>
  <finlex:ecliIdentifier>ECLI:FI:KKO:1984:II44</finlex:ecliIdentifier>
  <dcterms:title>KKO:1984-II-44</dcterms:title>
  <dcterms:description>
    <p>
      <strong>Jakolaki</strong>
      <span>Lohkominen</span>
    </p>
    <p>
      <strong>Määräala</strong>
      <span>Oikeus määräalan erottamiseen</span>
    </p>
  </dcterms:description>
  <finlex:registerNumber>M81/123</finlex:registerNumber>
  <dcterms:date pvm="19830830">1983-08-30</dcterms:date>
  <finlex:fileCopyNumber>3129/83</finlex:fileCopyNumber>
  <dcterms:issued pvm="19840316">1984-03-16</dcterms:issued>
  <dcterms:abstract>
    <p>A oli tilan omistajan puolisona antanut suostumuksensa tilusvaihtosopimukseen, jolla tilasta oli luovutettu määräala. Suostumuksen antamalla A oli luopunut oikeudestaan estää määräalan tilaksi erottaminen. A:n perillisillä, joiden omistukseen tila oli tullut, ei ollut luovutettuun määräalaan parempaa oikeutta kuin A:lla oli ollut, joten heillä ei ollut oikeutta estää määräalan erottamista.</p>
    <p>Ään.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840044taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840044t.kko">
    <div>
      <h2 id="19840044taloa0">ASIAN KÄSITTELY ALEMMISSA OIKEUKSISSA</h2>
      <p>Maanviljelijät B ja K olivat 26.6.1947 tehdyllä tilusvaihtokirjalla sopineet, että B luovutti vaimonsa A:n suostumuksin Mäkirinteen tilasta RN:o 3:27 K:lle ja hänen vaimolleen L:lle 2,13 hehtaarin suuruisen alueen, joka oli maalle paalutettu ja joka Kaurakosken voimalaitosta rakennettaessa tuli jäämään veden alle. Viimeksi mainitut puolestaan luovuttivat Lemolan tilasta RN:o 3:1 kaksi palstaa yhteiseltä pinta-alaltaan 2,2 hehtaaria B:lle ja A:lle. Samana päivänä tehdyllä sopimuksella B ja A olivat luovuttaneet Osakeyhtiö Mankala Aktiebolagille oikeuden korottaa yhtiön tarpeita varten Kymijoen veden pinnan siinä määrin, että suoritettujen mittausten mukaan veden alle tuli jäämän Lemolan tilasta 12,22 hehtaarin suuruinen alue sekä lisäksi K:lle ja L:lle Mäkirinteen tilasta kuuluva 2,13 hehtaarin suuruinen alue. Mainitun tilusvaihdon perusteella vireille tulleessa, 26.7.1952 maarekisteriin merkityssä lohkomistoimituksessa oli muodostettu B:lle ja A:lle heille tulleista palstoista Mäkirinne II-niminen tila RN:o 3:37 ja K puolestaan oli tuossa tilaisuudessa lausunut luovuttaneensa hänelle Mäkirinteen tilasta tilusvaihdossa alueen erottamisoikeuden edellä mainitulle yhtiölle.</p>
      <p>K:lle edellä tarkoitetussa tilusvaihtosopimuksessa Mäkirinteen tilasta tulleen määräalan erottamiseksi vireille tulleessa lohkomistoimituksessa olivat toimitukseen saapuville tulleina asianosaisina C ja D puolestaan selvittäneet Mäkirinteen tilan omistusoikeuden siirtyneen heille osittain 8.10.1974 tehdyn kauppakirjan sekä sen selvennyksenä 15.1.1976 tehdyn ositus- ja perinnönjakokirjan perusteella. Sen johdosta C ja D olivat vaatineet että, koska jakolain 83 §:n mukaan K:lle ei ollut oikeutta tarkoittamansa määräalan erottamiseen, toimitus jätettäisiin sikseen. K oli vastustanut tuon vaatimuksen hyväksymistä sillä perusteella, että C ja D olivat B:n 11.5.1972 kuolleen vaimon A:n aviottomina lapsina tietoisia edellä kerrotusta tilusvaihtosopimuksesta.</p>
      <p>Tämän jälkeen toimitusmiehet olivat toimituksen sikseen jättämisestä tehdyn vaatimuksen johdosta 11.8.1976 julistamassaan päätöksessä lausuneet että, koska C omisti Mäkirinteen ja Mäkirinne II:n tiloista muodostetun Kesäranta nimisen tilan RN:o 3:47 ja sen saanto niin ollen alun perin perustui 26.6.1947 laadittuun tilusvaihtokirjaan ja siis samaan asiakirjaan, jolla K:lle ja L:lle oli luovutettu Mäkirinteen tilasta nyt lohottavaksi pyydetty määräala, C:n ja D:n oli täytynyt olla tietoisia edellä tarkoitetusta tilusvaihtokirjasta. Sen vuoksi toimitusmiehet olivat hylänneet C:n ja D:n toimituksen sikseen jättämisestä tekemän vaatimuksen.</p>
      <p>Toimitusmiesten päätökseen tyytymättöminä C ja D olivat valittaneet siitä Itä-Suomen MO:een ja siellä lausuneet, etteivät he olleet tietoisia aikoinaan tehdystä tilusvaihtosopimuksesta ja vielä vähemmän hyväksyneet kysymyksessä olevan määräalan erottamista, eikä K:n taholta ollut edes ilmoitettu tuosta miltei 30 vuotta ennen lohkomistoimituksen vireille tuloa tehdystä sopimuksesta. Tällainen asiantila oli myös ollut ymmärrettävää, koska K oli saanut Osakeyhtiö Mankala Aktiebolagilta kertakaikkisen rahakorvauksen veden alle jääneistä tiluksistaan. Tähän nähden ja kun heidän äitinsä A ei ollut koskaan omistanut osaakaan Mäkirinteen tilasta eikä K:lla niin ollen jakolain 183 §:n säännöksen mukaan ollut oikeutta saada tilusvaihtosopimukseen perustuen edellä tarkoitettua veden alle jäänyttä tilusalaa erotetuksi, C ja D olivat vaatineet, että toimitus määrättäisiin jätettäväksi sikseen. K puolestaan oli vaatinut että, koska C ja D olivat saaneet omistukseensa Mäkirinteen tilan RN:o 3:62 tietoisina riidanalaisen määräalan luovuttamisesta K:lle ja L:lle, C:n ja D:n valitus oli aiheettomana hylättävä.</p>
      <p>MO p. 5.6.1981 oli tutkinut jutun ja katsonut siinä käyneen selville, että C ja D olivat B:n ja A:n perheen jäseninä olleet tietoisia 26.6.1947 tehdystä ja heidän äitinsä A:n B:n aviopuolisona hyväksymästä kyseisestä tilusvaihtosopimuksesta. Tällä ja toimitusmiesten lausumilla perusteilla MO oli katsonut lohkomistoimituksen edellytysten olevan olemassa ja sen vuoksi hylännyt C:n ja D:n valituksen ja palauttanut toimituksen toimitusmiehille lohkomisen suorittamista varten.</p>
      <p>C ja D hakivat muutosta MO:n päätökseen. Hakemuksen johdosta toimitusinsinööri ja maanmittaushallitus antoivat kumpikin lausunnon.</p>
    </div>
    <div>
      <h2 id=""/>
      <p>KKO tutki jutun. A oli B:n puolisona antanut suostumuksensa 26.6.1947 tehtyyn tilusvaihtosopimukseen, jolla B oli luovuttanut omistamansa Mäkirinteen tilasta valituksenalaisessa lohkomistoimituksessa erotettavaksi pyydetyn määräalan K:lle ja L:lle. Suostumalla tilusvaihtoon A, joka sittemmin oli kuollut 11.5.1972, oli luopunut oikeudestaan estää määräalan tilaksi erottaminen. C:llä, joka omisti 3/4 osaa Mäkirinteen tilasta ostettuaan siitä puolet B:ltä 8.10.1974 tehdyllä kauppakirjalla ja saatuaan tilasta 1/4 osan äitinsä A:n jälkeen tämän avio-oikeuden nojalla 15.1.1976 laaditun ositus- ja perinnönjakokirjan mukaan, sekä D:llä, joka omisti 1/4 osan samasta tilasta äitinsä A:n jälkeen tämän avio-oikeuden nojalla mainitun ositus- ja perinnönjakokirjan mukaan, ei A:n perillisinä ollut Mäkirinteen tilasta luovutettuun määräalan parempaa oikeutta kuin tällä itsellään oli. C:llä ja D:llä ei siten ollut oikeutta estää määräalan erottamista. Näillä perusteilla KKO jätti MO:n päätöksen lopputuloksen pysyväksi.</p>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Roos: Antaessaan suostumuksensa 26.6.1947 tehtyyn tilusvaihtosopimukseen, jolla B on luovuttanut omistamastaan Mäkirinteen tilasta valituksenalaisessa lohkomistoimituksessa erotettavaksi pyydetyn määräalan K:lle, on A luopunut oikeudestaan avio-oikeuden nojalla sekä estää määräalan erottaminen että saada määräalan perusteella osituksessa B:n omaisuutta. Vaikka ositus- ja perinnönjakokirjaksi nimitetty 15.1.1976 tehty sopimuskirja ei sisällä avioliittolain mukaista puolisoiden avio-oikeuden alaisen omaisuuden ositusta, vaan pelkästään yksittäisen B:lle kuuluneen tilan jaon, perustuu C:n ja D:n kummankin saanto neljäsosaan Mäkirinteen tilasta sopimuksen mukaan A:n avio-oikeuteen, jonka nojalla B on luovuttanut heille puolet tilastaan.</p>
        <p>Kun A eläessään oli edellä mainituin tavoin luopunut oikeudestaan tilaan sisältyvään kysymyksessä olevaan määräalaan, eivät myöskään C ja D ole tällä avio-oikeussaannollaan voineet saada mitään oikeutta siihen.</p>
        <p>Kauppakirjalla 8.10.1974 B:ltä ostamansa Mäkirinteen puoliosuuden omistajana C:lle saattaisi olla oikeus estää määräalan erottaminen. Tällä oikeudella ei kuitenkaan ole jutussa merkitystä, koska tämä tilanosuus ei rajoitu mihinkään määräalaan tilasta ja C on A:n avio-oikeuden nojalla saamansa, alaltaan myös yksilöittämän osuuden omistajana velvollinen sietämään että tilasta erotetaan määräala K:lle.</p>
        <p>Näillä perusteilla päädyn KKO:n tuomiosta ilmenevään lopputulokseen.</p>
      </div>
      <div>
        <p>Ratkaisuun osallistuneet: oikeusneuvokset Miettinen ja Riihelä sekä ylimääräiset oikeusneuvokset Hagman ja Heikkilä</p>
      </div>
    </div>
  </finlex:content>
</finlex:document>
