<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840218t</dcterms:identifier>
  <finlex:ecliIdentifier>ECLI:FI:KKO:1984:II218</finlex:ecliIdentifier>
  <dcterms:title>KKO:1984-II-218</dcterms:title>
  <dcterms:description>
    <p>
      <strong>Oikeudenkäyntikulut</strong>
    </p>
    <p>
      <strong>Korkolaki</strong>
    </p>
    <p>
      <strong>Viivästyskorko</strong>
    </p>
  </dcterms:description>
  <finlex:registerNumber>R83/837</finlex:registerNumber>
  <dcterms:date pvm="19840322">1984-03-22</dcterms:date>
  <finlex:fileCopyNumber>1128</finlex:fileCopyNumber>
  <dcterms:issued pvm="19841214">1984-12-14</dcterms:issued>
  <dcterms:abstract>
    <p>Oikeudenkäyntikulujen ja sellaisiksi myös luettavien vahingon selvittämiseksi tarpeellisten kustannusten korvauksille on sitä koskevasta vaatimuksesta maksettava korkolain mukaista viivästyskorkoa korvausten tuomitsemispäivästä lukien.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840218taloa0">ASIAN KÄSITTELY ALEMMISSA OIKEUKSISSA</a>
    <a href="19840218tmuukas0">KORKEIN OIKEUS</a>
    <a href="19840218tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19840218t.kko">
    <div>
      <h2 id="19840218taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Ulvilan KO:n päätös 6.1.1983</h3>
        <p>KO oli tuomitessaan virallisen syyttäjän A:n ja B Ky:n asianomistajina ajamasta syytteestä C:n rangaistukseen muun muassa nuorena henkilönä tehdystä jatketusta rikoksesta, joka käsittää varkauksia ja varkauden yrityksen, velvoittanut C:n paitsi muuta, yhteisvastuullisesti erään toisen henkilön kanssa suorittamaan korvauksiksi A:lle hänelle henkilökohtaisesti aiheutuneista oikeudenkäyntikuluista 217 markkaa 70 penniä ja kommandiittiyhtiölle asian selvittämisestä aiheutuneista kustannuksista 1.000 markkaa, kummatkin erät 16 prosentin vuotuisine korkoineen 6.1.1983 lukien.</p>
      </div>
      <div>
        <h3>Turun HO:n päätös 19.10.1983</h3>
        <p>HO, jonka tutkittavaksi C oli saattanut jutun, oli jättänyt sen A:lle ja kommandiittiyhtiölle tuomittuja oikeudenkulujen ja selvittelykustannusten korvauksia koskevalta osalta KO:n päätöksen varaan.</p>
      </div>
    </div>
    <div>
      <h2 id="19840218tmuukas0">KORKEIN OIKEUS</h2>
      <p>Pyytäen valituslupaa C haki muutosta HO:n päätökseen vaatien muun muassa, että oikeudenkäyntikulujen ja selvittelykustannusten korvaukset korkoineen perusteettomina poistetaan. C:lle myönnettiin valituslupa A:lle ja kommandiittiyhtiölle tuomittuja oikeudenkäyntikulujen ja selvittelykustannusten korvauksia koskevalta osalta. Muilta osin HO:n päätös jäi pysyväksi.</p>
      <p>A ei omasta puolestaan eikä kommandiittiyhtiön vastuunalaisena yhtiömiehenä käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19840218tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>C on KO:ssa myöntänyt A:n vaatimat henkilökohtaiset oikeudenkäyntikulut määrältään oikeiksi. Kommandiittiyhtiön vaatimat selvittelykustannukset ovat olleet tarpeen sille aiheutuneet vahingon selvittämiseksi. C on velvollinen korvaamaan sanotut oikeudenkäyntikulut ja sellaisiksi myös luettavat selvittelykustannukset. Näiden kulujen ja kustannusten korvaukset ovat sellaista rahavelkaa, jolle vaatimuksen perusteella on maksettava viivästyskorkoa. Oikeudenkäyntiin osallistujille on etukäteen selvää, että oikeudenkäyntikulujen määrän vahvistaa tuomioistuin ratkaistessaan jutun. Tämän velan eräpäivä on päivä, jolloin korvauksen määrä vahvistetaan. Näin ollen A:lle ja kommandiittiyhtiölle maksettavaksi tuomituille oikeudenkäyntikulujen ja selvittelykustannusten korvauksille on suoritettava 16 prosentin vuotuinen korko KO:n päätöksen julistamispäivästä.</p>
      </div>
      <div>
        <h3>Lainkohdat</h3>
        <p>Korkolaki 1 §, 4 § 1 mom. ja 5 § 1 mom.</p>
        <p>Oikeidenkäymiskaari 21 luku 3 § 1 mom.</p>
      </div>
      <div>
        <h3>Päätöslauselma</h3>
        <p>HO:n päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Salervo, Saarni-Rytkölä, Ådahl ja Roos sekä ylimääräinen oikeusneuvos Hagman.</p>
        </div>
      </div>
    </div>
  </finlex:content>
</finlex:document>
