<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840207t</dcterms:identifier>
  <finlex:ecliIdentifier>ECLI:FI:KKO:1984:II207</finlex:ecliIdentifier>
  <dcterms:title>KKO:1984-II-207</dcterms:title>
  <dcterms:description>
    <p>
      <strong>Osakeyhtiö</strong>
      <span>Osakkeen lunastaminen</span>
      <span>Lunastusmenettely</span>
    </p>
  </dcterms:description>
  <finlex:registerNumber>S84/68</finlex:registerNumber>
  <dcterms:date pvm="19840522">1984-05-22</dcterms:date>
  <finlex:fileCopyNumber>1828</finlex:fileCopyNumber>
  <dcterms:issued pvm="19841126">1984-11-26</dcterms:issued>
  <dcterms:abstract>
    <p>Osakeyhtiö A:n yhtiöjärjestyksen mukaan osakkeenomistajan tuli esittää lunastusvaatimuksensa kirjallisesti yhtiölle kuukauden kuluessa siitä, kun osakkeen siirtymisestä oli hallitukselle ilmoitettu. Määräaika luettiin alkavaksi siitä, kun osakkeiden kauppakirja oli jätetty osakeyhtiön toimipaikkana olleeseen kiinteistötoimistoon.</p>
    <p>Ään.</p>
    <p>Ks. myös <a href="http://www.finlex.fi/fi/oikeus/kko/kko/1952/19520025">KKO:1952-II-25</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840207taloa0">ASIAN KÄSITTELY ALEMMISSA OIKEUKSISSA</a>
    <a href="19840207tyloa0">KORKEIN OIKEUS</a>
  </dcterms:tableOfContents>
  <finlex:content id="s19840207t.kko">
    <div>
      <h2 id="19840207taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Säätiö B:n kanne Toijalan KO:ssa</h3>
        <p>A Oy oli 19.4.1982 päivätyllä kauppakirjalla ostanut 850.000 markan kauppahinnasta eräältä osakeyhtiöltä Kiinteistö Oy X:n osakkeet numerot 2511 - 2710. Kiinteistöyhtiön yhtiöjärjestyksen 17 §:n mukaan yhtiön osakkeenomistajilla oli oikeus lunastaa yhtiön ulkopuoliselle uudelle omistajalle siirtyneet osakkeet. Säätiö oli yhtiöjärjestyksen mukaisesti esittänyt kirjallisesti A Oy:lle lunastusvaatimuksen kuukauden kuluessa siitä, kun osakkeiden siirtymisestä oli ilmoitettu kiinteistöyhtiön hallitukselle, ja suorittanut lunastushinnan siirronsaajan lukuun kahden viikon kuluessa lunastusvaatimuksen tekemisestä tallettamalla sen Helsingin maistraattiin. A Oy oli saanut tiedon lunastusvaatimuksesta säätiön sille lähettämällä reversaalilla, joka osoitti säätiön tallettaneen lunastushinnan. Tästä huolimatta A Oy oli perusteettomasti kieltäytynyt hyväksymästä osakkeiden lunastusta ja luovuttamasta osakekirjoja säätiölle.</p>
        <p>Tämän vuoksi säätiö oli vaatinut, että KO vahvistaisi mainittujen osakkeiden lunastuksen tapahtuneen yhtiöjärjestyksessä edellytetyssä järjestyksessä ja että säätiöllä tämän perusteella oli oikeus lunastaa osakkeet sekä että A Oy velvoitettaisiin luovuttamaan osakkeita koskevat osakekirjat säätiön haltuun. Säätiö oli vielä vaatinut oikeudenkäyntikulujensa korvaamista.</p>
        <p>A Oy oli kiistänyt kanteen oikeellisuuden sekä vaatinut sen hylkäämistä ja oikeudenkäyntikulujensa korvaamista. Säätiö ei ollut esittänyt lunastusvaatimustaan asianmukaisessa muodossa. Säätiö oli toimittanut Kiinteistö Oy X:lle lunastusvaatimuksen, joka oli koskenut huoneistoa A 8. Kaupassa oli ollut kuitenkin kysymys huoneistosta A 9. Lunastusvaatimuksessa ei ollut esitetty niiden osakkeiden numeroita, jotka oli haluttu lunastaa. Lunastusvaatimus oli siten ollut muodollisesti virheellinen eikä ollut tarkoittanut myytyjä osakkeita. Säätiö ei ollut myöskään esittänyt lunastusvaatimusta yhtiöjärjestyksessä edellytetyssä kuukauden määräajassa. A Oy:n puolesta oli osakkeita koskeva kauppakirja kahtena kappaleena jätetty kauppakirjaan tehdyn merkinnän mukaan 19.4.1982 Kiinteistö Oy X:n toimipaikkaan kiinteistötoimisto Y:n toimistoon Helsingissä. Osakkeiden siirtymisestä oli siten ilmoitettu Kiinteistö Oy X:n hallitukselle 19.4.1982 ja lunastusvaatimuksen esittämiselle määrätty aika oli näin ollen päättynyt 19.5.1982. Säätiö oli esittänyt lunastusvaatimuksensa vasta 20.5.1982 ja siis myöhään.</p>
      </div>
      <div>
        <h3>KO:n päätös 15.11.1982</h3>
        <p>A Oy oli 19.4.1982 ostanut kanteessa mainitut osakkeet, jotka oikeuttivat huoneiston A 9 hallintaan Kiinteistö Oy X:n talossa Helsingissä. Osakkeiden siirtoa koskeva kauppakirja oli jätetty 19.4.1982 kiinteistötoimisto Y:n toimistoon, jota oli pidettävä Kiinteistö Oy X:n toimipaikkana. Kauppakirjan oli kuitannut vastaanotetuksi kiinteistötoimisto Y:n toimihenkilö, joka toimi myös Kiinteistö Oy X:n toimitusjohtajan sihteerinä. Mainittu toimihenkilö oli kuitatessaan kauppakirjan vastaanotetuksi ilmoittanut kauppakirjan tuoneelle A Oy:n lähettinä toimineelle henkilölle, että hän esittäisi kauppakirjan seuraavana päivänä eli 20.4.1982 Kiinteistö Oy X:n toimitusjohtajalle Z:lle. Z, joka oli myös Kiinteistö Oy X:n hallituksen jäsen, oli 20.4.1982 saanut tiedon kauppakirjasta ja sen sisältämästä siirrosta sekä päivännyt ja allekirjoittanut tiedoksisaantitodistuksen ja merkinnyt siihen lunastusajan päättyväksi 20.5.1982 kello 16. Säätiö oli 20.5.1982 esittänyt vastauksessa kerrotun sisältöisen kirjallisen lunastusvaatimuksen yhtiölle ja tuolloin tallettanut Helsingin maistraattiin kauppahinnan 850.000 markkaa A Oy:n lukuun.</p>
        <p>Lunastusvaatimus oli tehty Kiinteistö Oy X:n yhtiöjärjestyksen 17 §:n mukaisesti kirjallisesti. Kiinteistö Oy X:ssä ei tuolloin ollut ollut muita lunastusmenettelyn alaisia osakkeita. Huoneisto A 8 oli säätiön hallitseman huoneiston numero. Vaikka lunastusvaatimuksessa ei ollut ilmoitettu lunastettavien osakkeiden numeroita ja siihen oli merkitty väärä huoneiston numero, lunastusvaatimuksen sisällöstä ja tarkoituksesta ei ollut voinut syntyä epäselvyyttä. KO oli katsonut tämän vuoksi, että lunastusvaatimus oli tehty oikeassa muodossa.</p>
        <p>Mainitun yhtiöjärjestyksen 17 §:n mukaan osakkeenomistajan tuli esittää lunastusvaatimuksensa yhtiölle kuukauden kuluessa siitä, kun osakkeen siirtymisestä oli hallitukselle ilmoitettu. Kiinteistötoimisto Y:n toimihenkilöä, joka oli Kiinteistö Oy X:n toimipaikkana pidettävässä kiinteistötoimistossa vastaanottanut myytyjä osakkeita koskevan kauppakirjan, ei voitu pitää Kiinteistö Oy X:n hallituksen edustajana. Osakkeiden siirrosta ei myöskään voitu katsoa ilmoitetun yhtiön hallitukselle silloin, kun siirtoilmoitus oli jätetty yhtiön toimipaikkaan. Kiinteistö Oy X:n hallituksen oli, huomioon ottaen osakeyhtiölain 16 luvun 2 §:n säännöksen, katsottava saaneen tiedon siirrosta silloin, kun yhtiön toimitusjohtaja oli saanut tiedon osakkeiden siirrosta eli 20.4.1982. Kuukauden määräaika lunastusvaatimuksen tekemiselle oli siten päättynyt 20.5.1982.</p>
        <p>Koska lunastusvaatimus oli tehty oikeassa muodossa ja oikeassa ajassa eli lunastusvaatimuksen esittämiselle Kiinteistö Oy X:n yhtiöjärjestyksessä määrätyn määräajan viimeisenä päivänä 20.5.1982, KO oli vahvistanut osakkeiden lunastuksen tapahtuneen yhtiöjärjestyksen mukaisesti ja velvoittanut A Oy:n 850.000 markan määräistä Helsingin maistraattiin talletettua kauppahintaa vastaan luovuttamaan Kiinteistö Oy X:n osakkeet numerot 2511 - 2710 säätiölle. Huomioon ottaen sen, että asia oli ollut epäselvä niin, että oikeudenkäyntiin oli ollut perusteltua aihetta, KO oli määrännyt, että kumpikin osapuoli sai itse kärsiä kulunsa jutussa.</p>
      </div>
      <div>
        <h3>Turun HO:n tuomio 11.11.1983</h3>
        <p>HO, jonka tutkittavaksi A Oy oli saattanut jutun, oli pysyttänyt KO:n päätöksen. A Oy oli velvoitettu suorittamaan säätiölle korvaukseksi sillä jutun vuoksi HO:ssa olleista kuluista 800 markkaa.</p>
      </div>
    </div>
    <div>
      <h2 id="19840207tyloa0">KORKEIN OIKEUS</h2>
      <p>A Oy pyysi valituslupaa ja haki muutosta HO:n tuomioon vaatien HO:n tuomion kumoamista ja kanteen hylkäämistä sekä oikeudenkäyntikulujensa korvaamista. Valituslupa myönnettiin. Säätiö antoi siltä pyydetyn vastauksen.</p>
      <p>KKO t. lausui perusteluinaan:</p>
      <p>Kiinteistö Oy X:n yhtiöjärjestyksen mukaan osakkeenomistajan tulee esittää lunastusvaatimuksensa kirjallisesti yhtiölle kuukauden kuluessa siitä, kun osakkeen siirtymisestä on hallitukselle ilmoitettu. Yhtiön toimipaikkana on kiinteistötoimisto Y, jonka postiosoite kaupparekisterin mukaan on yhtiön postiosoite. A Oy:n lähetti on 19.4.1982 jättänyt kauppakirjan kiinteistötoimistolle, jossa asianomainen toimihenkilö on merkinnyt sen tuona päivänä vastaanottaneensa. Osakeyhtiölain 16 luvun 2 §:n säännös koskee sanamuotonsa mukaan vain yhtiölle tiedoksi annettavaa haastetta. Lain esityöt eivät viittaa siihen, että tuota säännöstä olisi tulkittava laajentavasti niin, että se koskisi myös osakkeen ostajan yhtiölle tehtyä lunastustarjousta. Edellä mainitusta päivästä alkanut määräaika lunastusvaatimuksen esittämiselle on päättynyt 19.5.1982. Kun lunastusvaatimus on tehty vasta seuraavana päivänä ja siis liian myöhään, on säätiö menettänyt lunastusoikeutensa.</p>
      <p>Edellä lausumillaan perusteilla KKO, kumoten HO:n tuomion ja KO:n päätöksen, hylkäsi kanteen. Asian laatuun nähden asianosaiset saivat pitää vahinkonaan niillä jutussa olleet kulut.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Nikkarinen hyväksyi jutun esittelijän mietinnön, joka kuului: KKO ei muuttane HO:n tuomiota. A Oy velvoitettaneen suorittamaan säätiölle korvaukseksi sillä vastauksen antamisesta täällä olleista kuluista 1.100 markkaa.</p>
        <p>Oikeusneuvos Saarni-Rytkölä oli samaa mieltä kuin oikeusneuvos Nikkarinen.</p>
      </div>
      <div>
        <p>Ratkaisuun osallistuneet: presidentti Olsson sekä oikeusneuvokset Ådahl ja Aro</p>
      </div>
    </div>
  </finlex:content>
</finlex:document>
