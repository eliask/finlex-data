<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840020t</dcterms:identifier>
  <finlex:ecliIdentifier>ECLI:FI:KKO:1984:II20</finlex:ecliIdentifier>
  <dcterms:title>KKO:1984-II-20</dcterms:title>
  <dcterms:description>
    <p>
      <strong>Velaksianto</strong>
    </p>
    <p>
      <strong>Velkakirja</strong>
      <span>Tavallinen velkakirja</span>
    </p>
  </dcterms:description>
  <finlex:registerNumber>S83/624</finlex:registerNumber>
  <dcterms:date pvm="19830920">1983-09-20</dcterms:date>
  <finlex:fileCopyNumber>3552/83</finlex:fileCopyNumber>
  <dcterms:issued pvm="19840214">1984-02-14</dcterms:issued>
  <dcterms:abstract>
    <p>Velkoja esitti velkomuskanteensa tueksi vain valokopiojäljennöksen velkakirjasta. Velallinen ilmoitti, että alkuperäinen velkakirja oli hävitetty, koska velkasuhdetta ei ollut syntynyt. Kun velkoja ei ollut näyttänyt, että velkasuhde olisi syntynyt, kanne hylättiin.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19840020taloa0">ASIAN KÄSITTELY ALEMMISSA OIKEUKSISSA</a>
    <a href="19840020tyloa0">KORKEIN OIKEUS</a>
  </dcterms:tableOfContents>
  <finlex:content id="s19840020t.kko">
    <div>
      <h2 id="19840020taloa0">ASIAN KÄSITTELY ALEMMISSA OIKEUKSISSA</h2>
      <p>A oli B:lle tiedoksi toimituttamansa haasteen nojalla Piikkiön KO:ssa lausunut, että hän oli 10.5.1979 antanut velkakirjaa vastaan B:lle velaksi 20.000 markkaa, jotka oli maksettava takaisin 10.5.1981. Koska B ei ollut sovittuna erääntymispäivänä eikä myöhemminkään maksanut velkaa, A oli vaatinut, että B velvoitettaisiin suorittamaan hänelle mainitut 20.000 markkaa 6 prosentin korkoineen 10.5.1981 lukien ja korvaamaan hänen oikeudenkäyntikulunsa.</p>
      <p>B:n lausuttua, että velkakirja oli hävitetty, koska velaksiantoa ei ollut tapahtunut, ja vastustettua kannetta KO p. 2.8.1982 oli, koska A ei ollut voinut esittää alkuperäistä velkakirjaa tai muutoinkaan saattaa saatavansa olemassaoloa todennäköiseksi, lausunut jääneen näyttämättä, että A:lla olisi B:ltä kanteessa väitetty saatava, ja sen vuoksi hylännyt kanteen.</p>
      <p>Turun HO, jonka tutkittavaksi A oli saattanut jutun, t. 15.4.1983 oli jättänyt asian KO:n päätöksen varaan.</p>
    </div>
    <div>
      <h2 id="19840020tyloa0">KORKEIN OIKEUS</h2>
      <p>Pyytäessään valituslupaa A haki muutosta HO:n tuomioon. Valituksessaan hän katsoi, että esittämällä valokopiojäljennöksen B:n allekirjoittamasta velkakirjasta hän oli osoittanut velkasuhteen syntymisen, ja uudistanut kantensa kokonaisuudessaan. Lupa myönnettiin. B antoi häneltä hakemuksen johdosta pyydetyn vastauksen, jossa hän lausui, että asianosaisten laatima ja allekirjoittama alkuperäinen velkakirja oli yhteisestä sopimuksesta hävitetty, koska velkasuhdetta ei ollut syntynyt.</p>
      <p>KKO t. tutki jutun, ja katsoi, ettei A, joka ei ollut esittänyt alkuperäistä velkakirjaa, ollut näyttänyt, että asianosaisten kesken olisi syntynyt kanteessa tarkoitettu velkasuhde. KKO jätti HO:n tuomion lopputuloksen pysyväksi.</p>
      <div>
        <p>Ratkaisuun osallistuneet: oikeusneuvokset Salervo, Ådahl ja Riihelä sekä ylimääräiset oikeusneuvokset Rosokivi ja Lager</p>
      </div>
    </div>
  </finlex:content>
</finlex:document>
