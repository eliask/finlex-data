<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840046t</dcterms:identifier>
  <finlex:ecliIdentifier>ECLI:FI:KKO:1984:II46</finlex:ecliIdentifier>
  <dcterms:title>KKO:1984-II-46</dcterms:title>
  <dcterms:description>
    <p>
      <strong>Muutoksenhaku</strong>
      <span>Muutoksenhakuosoitus</span>
    </p>
    <p>
      <strong>Määräaika</strong>
    </p>
  </dcterms:description>
  <finlex:registerNumber>H83/560</finlex:registerNumber>
  <dcterms:date pvm="19840119">1984-01-19</dcterms:date>
  <finlex:fileCopyNumber>191</finlex:fileCopyNumber>
  <dcterms:issued pvm="19840316">1984-03-16</dcterms:issued>
  <dcterms:abstract>
    <p>Hovioikeuden päätökseen, jolla oli hylätty hakemus uuden määräajan asettamisesta vastauksen antamista varten, oli haettava muutosta valituslupaa pyytämättä.</p>
    <p>Oikeudenkäyntiavustajan vuosilomaa ei pidetty OK 25 luvun 19 §:n 2 mom:ssa tarkoitettuna hyväksyttävänä syynä uuden määräajan asettamiselle.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840046taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840046t.kko">
    <div>
      <h2 id="19840046taloa0">ASIAN KÄSITTELY ALEMMISSA OIKEUKSISSA</h2>
      <p>Kajaanin RO oli 25.5.1983 julistamallaan päätöksellä ratkaissut jutun, jossa A oli tuomittu rangaistuksiin ja yhteisvastuullisesti eräiden muiden jutussa tuomittujen henkilöiden kanssa velvoitettu suorittamaan korvauksia jutun asianomistajalle B OY:lle. Yhtiön puolesta oli määräajassa ilmoitettu tyytymättömyyttä päätökseen maksettavaksi tuomittujen vahingonkorvausten määrän osalta.</p>
      <p>A oli 16.6.1983 Kajaanin RO:n kansliaan postitse toimittamassaan Itä-Suomen HO:lle osoitetussa hakemuksessaan lausunut, että hänen oikeudenkäyntiavustajansa oli vuosilomalla 23.6. -24.7.1983 eikä sen vuoksi voinut määräajassa vastata hänen puolestaan yhtiön valitukseen. Kun valitukseen vastaamista jutun laajuuden vuoksi ei voinut hankaluudetta antaa toisen asianajajan tehtäväksi, A oli pyytänyt, että hänelle asetettaisiin uusi määräaika valitukseen vastaamista varten.</p>
      <p>HO p. 9.9.1983 oli, koska A:n hakemuksessaan esittämää seikka ei ollut pidettävä oikeudenkäymiskaaren 25 luvun 19 §:n 2 momentissa tarkoitettuna hyväksyttävänä syynä uuden määräajan asettamiselle, hylännyt hakemuksen.</p>
      <p>A haki HO:n antaman valitusosoituksen mukaisesti valittamalla muutosta HO:n päätökseen. Muutoksenhakemuksessaan A uudisti HO:lle esittämänsä vaatimuksen, että hänelle asetettaisiin uusi määräaika B Oy:n valitukseen vastaamista varten.</p>
    </div>
    <div>
      <h2 id=""/>
      <p>KKO p. tutki valituksen ja katsoi, ettei ole syytä muuttaa HO:n päätöstä.</p>
      <div>
        <p>Ratkaisuun osallistuneet: oikeusneuvokset Salervo, Ådahl, Nikkarinen ja Aro sekä ylimääräinen oikeusneuvos Hagman</p>
      </div>
    </div>
  </finlex:content>
</finlex:document>
