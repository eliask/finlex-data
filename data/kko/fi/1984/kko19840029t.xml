<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840029t</dcterms:identifier>
  <finlex:ecliIdentifier>ECLI:FI:KKO:1984:II29</finlex:ecliIdentifier>
  <dcterms:title>KKO:1984-II-29</dcterms:title>
  <dcterms:description>
    <p>
      <strong>Vahingonkorvaus</strong>
      <span>Syy-yhteys</span>
    </p>
  </dcterms:description>
  <finlex:registerNumber>R82/670</finlex:registerNumber>
  <dcterms:date pvm="19830607">1983-06-07</dcterms:date>
  <finlex:fileCopyNumber>2361/83</finlex:fileCopyNumber>
  <dcterms:issued pvm="19840222">1984-02-22</dcterms:issued>
  <dcterms:abstract>
    <p>Varastetun tavaran kätkijä ei ollut velvollinen korvaamaan asianomistajalle anastusrikoksen selvitystyöhön liittyviä kustannuksia, kun ei ollut näytetty tuon työn olleen tarpeen kätkemisrikoksen selvittämiseksi.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19840029taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840029t.kko">
    <div>
      <h2 id="19840029taloa0">ASIAN KÄSITTELY ALEMMISSA OIKEUKSISSA</h2>
      <p>Virallinen syyttäjä oli Piikkiön KO:ssa vaatinut paitsi muille A:lle rangaistusta siitä, että hän oli Vaasassa 13.10.1980 ostanut tuntemattomaksi jääneeltä henkilöltä ainakin 200.000 B Oy:ltä anastettua rengasnastaa tietäen ne varkauden kautta saaduiksi, itse olematta varkausrikoksessa osallisena, ja 30.9 - 16.10.1980 välisenä aikana kätkenyt hallinnassaan olleeseen varastorakennukseen 725.000 B Oy:ltä anastettua rengasnastaa tietäen ne varkauden kautta saaduiksi, itse olematta varkausrikoksessa osallisena.</p>
      <p>Asianomistajana kuultuna yhtiö oli vaatinut korvausta murron selvitystyöstä ja vakuutuksen omavastuuosuudesta.</p>
      <p>Kuultuaan A:ta häneen kohdistetuista vaatimuksista KO p. 4.6.1981 oli lausunut selvitetyksi, että A oli 13.10.1980 Vaasassa ostanut tuntemattomaksi jääneeltä henkilöltä 200.000 kappaletta kyseisiä B OY:ltä anastettuja rengasnastoja, vaikka hänellä oli ollut syytä varoa saantoa laittomaksi, mutta katsonut näyttämättä jääneen, että A olisi 13.11.1980 taikka sitä ennenkään Vaasassa kätkenyt hallinnassaan olleeseen varastorakennukseen 725.000 kappaletta kyseisiä B Oy:ltä anastettuja rengasnastoja, huomioonottaen, että A oli ollut pidätettynä 16.10.1980 lähtien, ja että A olisi 1 kohdassa tarkoitetussa tilaisuudessa tiennyt kyseiset rengasnastat varkauden kautta saaduiksi. Sen vuoksi KO, hyläten syytteen enemmälti, oli rikoslain 32 luvun 5 §:n nojalla tuominnut A:n ryhtymistä tavaraan, jonka saantoa on ollut syytä varoa laittomaksi, 3 kuukaudeksi vankeuteen sekä velvoittanut hänet yhteisvastuullisesti kolmen muun jutussa rangaistukseen tuomitun henkilön kanssa suorittamaan B Oy:lle korvaukseksi varkausrikoksen selvitystyöhön käytetyistä työtunneista 4.335 mk ja vakuutuksen omavastuuosuudesta 100 mk eli yhteensä 4.435 mk.</p>
      <p>Turun HO, jonka tutkittavaksi virallinen syyttäjä ja A olivat saattaneet jutun, p. 25.8.1982 oli katsonut selvitetyksi, että A oli syyllistynyt siihen, mistä hänelle oli vaadittu rangaistusta. Sen vuoksi HO, muuttaen KO:n päätöstä, oli tuominnut A:n KO:n hänen syykseen lukeman rikoksen ja siitä tuomitseman rangaistuksen asemesta rikoslain 32 luvun ja 1 §:n ja 7 luvun 2 §:n nojalla jatketusta varastetun tavaran kätkemisestä 8 kuukaudeksi vankeuteen.</p>
      <p>Pyytäen valituslupaa A hakiessaan muutosta HO:n päätökseen vaati, että häneen kohdistetut rangaistus- ja korvausvaatimukset hylättäisiin. Lupa myönnettiin A:lle korvausvelvollisuutta koskevalta osalta.</p>
    </div>
    <div>
      <h2 id=""/>
      <p>KKO p. tutki valituksen ja totesi, että A oli B Oy:n tarkemmin yksilöimättömän vaatimuksen mukaisesti muiden ohella velvoitettu alemmissa oikeuksissa suorittamaan yhtiölle korvausta varkausrikoksen selvitystyöhön käytetyistä työtunneista. Mainitun selvitystyön ei ollut näytetty eikä edes väitetty olleen tarpeen A:n syyksi luetun rikoksen selvittämiseksi. A ei siten ollut vastuussa selvitystyön aiheuttamista kustannuksista. Kun kaikki A:n kätkemät yhtiöltä anastetut rengasnastat oli saatu takaisin, hän ei ollut velvollinen suorittamaan yhtiölle korvausta vakuutuksen omavastuuosuudesta. Sen vuoksi KKO oli muuttanut HO:n päätöstä siten, että A vapautettiin suorittamasta B Oy:lle tuomittuja korvauksia ja niitä koskeva vaatimus hylättiin.</p>
      <div>
        <p>Ratkaisuun osallistuneet: oikeusneuvokset Salervo, Ailio ja Riihelä sekä ylimääräiset oikeusneuvokset Paasikoski ja Lager</p>
      </div>
    </div>
  </finlex:content>
</finlex:document>
