<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840111t</dcterms:identifier>
  <finlex:ecliIdentifier>ECLI:FI:KKO:1984:II111</finlex:ecliIdentifier>
  <dcterms:title>KKO:1984-II-111</dcterms:title>
  <dcterms:description>
    <p>
      <strong>Pesänjakaja</strong>
    </p>
    <p>
      <strong>Avioliittolaki</strong>
    </p>
    <p>
      <strong>Ositus</strong>
    </p>
  </dcterms:description>
  <finlex:registerNumber>S83/675</finlex:registerNumber>
  <dcterms:date pvm="19831108">1983-11-08</dcterms:date>
  <finlex:fileCopyNumber>4324/83</finlex:fileCopyNumber>
  <dcterms:issued pvm="19840613">1984-06-13</dcterms:issued>
  <dcterms:abstract>
    <p>Osituksen toimittaja oli pesänjakajana osituskirjalla jakanut puolisoiden yhteisestä kiinteistöosuudesta kummallekin puolisolle 2/5 sekä palkkiona osituksen toimittamisesta itselleen 1/5. Osituskirja ei perustanut osituksen toimittajalle laillista kiinteistönsaantoa.</p>
    <p>Ään.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840111taloa0">ASIAN KÄSITTELY ALEMMISSA OIKEUKSISSA</a>
    <a href="19840111tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19840111t.kko">
    <div>
      <h2 id="19840111taloa0">ASIAN KÄSITTELY ALEMMISSA OIKEUKSISSA</h2>
      <p>Asianajotoimisto X, Kommandiittiyhtiön A:ta, B:tä ja C:tä vastaan ajamasta kanteesta Haminan RO p. 18.1.1982 oli lausunut selvitetyksi, että maatalousministeriön asutusasiainosasto oli Suomen valtion puolesta 15.9.1956 myynyt ja luovuttanut sotaleskenä maansaantiin oikeutetulle A:lle ja hänen miehelleen B:lle, puolisoiden saadessa yhteisen osuuden, sekä A:n edellisestä avioliitosta olevalle alaikäiselle tyttärelle C:lle Haminan kaupungissa Pampyölin kylässä olevan Angervo-nimisen tilan RN:o 314, minkä jälkeen kaupungin kiinteistötuomari oli 13.12.1956 lainhuudatusasiain pöytäkirjan 121 §:n kohdalla myöntänyt A:lle ja B:lle yhteisesti sekä C:lle lainhuudon mainittuun tilaan.</p>
      <p>RO oli 27.7.1970 tuominnut A:n ja B:n avioeroon, minkä jälkeen RO oli 13.10.1980 avioliittolain 85 §:n 1 momentin ja 98 §:n sekä perintökaaren 23 luvun 4 §:n 1 momentin nojalla määrännyt asianajaja K:n, joka oli kommandiittiyhtiön osakas, pesänjakajana toimittamaan mainittujen asianosaisten omaisuuden osituksen.</p>
      <p>Asianajaja K oli 3.3.1981 toimittanut osituksen niin, että pesänjakajalle tuli jakokustannuksina 1/5 aviopuolisoiden osuudesta mainittuun tilaan sekä A:lle ja B:lle kummallekin 2/5 mainitusta osuudesta, mikä kauppakirjan ja edellä kerrotun lainhuudon mukaan oli puolet sanotusta tilasta.</p>
      <p>Tämän vuoksi RO oli vahvistanut, että mainitun Angervon tilan RN:o 3:14 omistusoikeus jakaantui siten, että C omisti tilasta 5/10 osaa, A 2/10 osaa ja B 2/10 osaa sekä Asianajotoimisto X, Kommandiittiyhtiö, jolle pesänjakajan osuus kommandiittiyhtiön yhtiösopimuksen nojalla kuului, 1/10 osan.</p>
      <p>Koska sanotun yhteisen omaisuuden jakaminen ei ollut mahdollista, RO oli eräistä yhteisomistussuhteista 25.4.1958 annetun lain 9 §:n 2 momentin sekä 10 ja 11 §:n nojalla määrännyt mainitun tilan myytäväksi yhteisomistussuhteen purkamista varten huutokaupalla, jossa alimmaksi myyntihinnaksi vahvistettiin 75.000 markkaa.</p>
      <p>Tilan myymisestä ja kauppahinnan jakamisesta huolehtimaan RO oli määrännyt suostumuksensa mukaisesti asianajaja P:n, jonka tuli toimessaan laillisesti menetellä.</p>
      <p>Valtion varoista oli määrätty maksettavaksi A:n oikeudenkäyntiavustajalle palkkioksi 1.150 markkaa ja kulujen korvaukseksi 60 markkaa sekä B:n oikeudenkäyntiavustajalle palkkioksi 1.500 markkaa, jotka kaikki määrät jäivät valtion vahingoksi.</p>
      <p>A oli hakenut HO:ssa muutosta RO:n päätökseen ja vaatinut, että hänen osuudekseen RO:n päätöksessä mainitusta Angervon tilasta vahvistetaan 4/15 ja että tilan alimmaksi myyntihinnaksi määrätään 100.000 markkaa.</p>
      <p>Kouvolan HO t. 27.4.1983 oli todennut, että K oli pesänjakajana 10.3.1981 toimittamassaan A:n ka B:n omaisuuden osituksessa määrännyt yhden viidesosan A:n ja B:n yhteisesti omistamasta tilanosuudesta itselleen asianajotoimiston osakkaana korvaukseksi pesänjakajan kuluista ja palkkiosta eli yhteensä 3.056 markasta määräten lisäksi, että jos tuon kiinteistönosuuden myynnistä kertyy enemmän kuin mainitut 3.056 markkaa, ylijäämä jaetaan A:n ja B:n kesken. K tai asianajotoimisto eivät olleet mainitulla tavalla yksipuolisin määräystoimin saaneet kiinteistöosuutta omistukseensa, A ja B eivät myöskään olleet suostuneet K:n sanottuun vaatimukseen, jolla tosin oli tarkoitettukin vain turvata pesänjakajan mainittu korvaus eikä siirtää omistusoikeutta tilaosuuteen sillä tavoin kun maakaaren 1 luvun 2 pykälässä säädettiin. Asianajotoimistolla ei siten ollut sellaista saantoa kyseiseen kiinteistöosuuteen, jonka nojalla kommandiittiyhtiö voisi esiintyä kantajana asiassa. RO:n olisi tullut omasta aloitteestaan ottaa huomioon sanottu oikeudenkäyntiedellytyksen puute eikä ottaa yhtiön kannetta tutkittavaksi.</p>
      <p>Sen vuoksi HO oli kumonnut RO:n päätöksen ja jättänyt kanteen tutkimatta. Valtion varoista määrättiin maksettavaksi A:n oikeudenkäyntiavustajalle 350 ja B:n avustajalle 250 markkaa, mitkä määrät samoin kuin RO:ssa valtion varoista maksetut 2.710 markkaa eli yhteensä 3.310 markkaa kommandiittiyhtiö velvoitettiin korvaamaan valtiolle.</p>
      <p>Pyytäen valituslupaa kommandiittiyhtiö haki muutosta HO:n ratkaisuun. Lupa myönnettiin. A ja B antoivat pyydetyt vastaukset.</p>
    </div>
    <div>
      <h2 id="19840111tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Asianajotoimisto X, Kommandiittiyhtiö on esittämällään perusteella katsonut saaneensa osuuden Angervon tilasta ja vaatinut omistusoikeutensa vahvistamista sekä tilan yhteisomistajana myös muiden osakkaiden osuuksien suuruuden vahvistamista ja määräystä tilan myymisestä.</p>
        <p>Yhtiöllä on oikeudellista tarvetta saada tuomioistuimen ratkaisu väittämästään oikeudesta Angervon tilaan. Näin ollen RO on menetellyt oikein kun se on tutkinut tätä oikeutta koskevan vaatimuksen ja, päätyessään siihen, että yhtiö oli tilan yhteisomistaja, myös muut yhtiön jutussa esittämät vaatimukset.</p>
        <p>A on saattanut jutun HO:n tutkittavaksi vaatien kiinteistöosuutensa vahvistamista RO:n vahvistaman 2/10 osan asemesta 4/15 osaksi ja tilan alimman myyntihinnan määräämistä RO:n määräämän 75.000 markan asemesta 100.000 markaksi. A:n kiinteistöosuuden selvittämiseksi HO:n on tullut selvittää myös muiden kiinteistöosuuksien suuruus sikäli kuin ne ovat saattaneet vaikuttaa A:n osuuteen. Siten HO on menetellyt oikein tutkiessaan onko yhtiö esittämänsä saannon perusteella voinut laillisesti saada osuutta kiinteistöstä. Päätyessään siihen, ettei tällaista saantoa ole, HO:n olisi kuitenkin tullut hylätä eikä jättää tutkimatta yhtiön vaatimus sen oman kiinteistöosuuden vahvistamisesta. Viivästyksen välttämiseksi KKO tutkii tämän vaatimuksen välittömästi.</p>
        <p>Ositus tarkoittaa avioliittolain 85 §:n 2 momentin mukaan puolisoiden avio-oikeuden toteuttamista, minkä ohella osituksessa voidaan jakaa puolisoiden yhteinen omaisuus. Puolison omaisuuden siirtäminen kolmannelle, kuten osituksen toimittajalle, ei avio-oikeuden toteuttamista eikä puolisoiden yhteisen omaisuuden jakamista avioliittolain nojalla eikä näin ollen kuulu ositukseen. Osituksen toimittajan yksin allekirjoittamallaan osituskirjalla suorittama A:n ja B:n yhteisen kiinteistöosuuden jakaminen, paitsi heidän kesken, myös osituksen toimittajalle ei siten perusta osituksen toimittajalle eikä näin ollen myöskään kommandiittiyhtiölle laillista kiinteistönsaantoa. Yhtiön jutussa esittämä vaatimus osuuden vahvistamisesta sille Angervon tilaan on sen vuoksi hylättävä. Kun yhtiöllä ei ole osuutta Angervon tilasta, yhtiöllä ei ole puhevaltaa tilan yhteisomistajien osuuksien suuruudesta eikä tilan myymisestä yhteisomistussuhteen purkamista varten.</p>
        <p>Jutussa ei ole olemassa sellaisia erityisiä seikkoja, joiden vuoksi kommandiittiyhtiön, joka on voittanut jutun RO:ssa, olisi maksuttomasta oikeudenkäynnistä annetun lain 21 §:n 1 momentin ja oikeudenkäymiskaaren 21 luvun 4 §:n 1 momentin nojalla korvattava valtiolle sen varoista jutussa mainitun lain nojalla RO:ssa ja HO:ssa maksettaviksi määrätyt kustannukset.</p>
        <p>Jutun laadun vuoksi valtion on mainittujen säännösten nojalla kärsittävä kulunsa maksuttomasta oikeudenkäynnistä myös KKO:ssa.</p>
      </div>
      <div>
        <h3>Tuomiolauselma</h3>
        <p>HO:n tuomio, oikeastaan päätös, muutetaan seuraavasti:</p>
        <p>Asianajotoimisto X, Kommandiittiyhtiön vaatimukset</p>
        <p>- yhtiön kiinteistöosuuden vahvistamisesta hylätään, - A:n, B:n ja C:n kiinteistöosuuksien vahvistamisesta jätetään tutkimatta ja - määräyksen antamisesta tilan myymisestä jätetään tutkimatta.</p>
        <p>HO:n määräys yhtiön velvoittamisesta korvaamaan valtiolle, mitä sen varoista on jutussa maksettu A:n ja B:n oikeudenkäyntiavustajille, kumotaan ja yhtiö vapautetaan korvaamasta valtiolle näitä suorituksia, yhteensä 3.310 markkaa.</p>
        <p>Maksuttomasta oikeudenkäynnistä annetun lain säännösten nojalla maksetaan valtion varoista palkkioksi A:n ja B:n avustamisesta KKO:ssa, kummallekin avustajalle 550 markkaa.</p>
      </div>
      <div>
        <h3>Eri mieltä olevien jäsenten lausunnot</h3>
        <p>Ylimääräinen oikeusneuvos Heikkilä: RO:n vahvistettua Asianajotoimisto X, Kommandiittiyhtiön kanteesta yhtiön osuudeksi 1/10 osan Angervo nimisestä tilasta RN:o 3:14 A, B ja C ovat kukin tyytyneet tältä osin RO:n päätökseen. HO:ssa on siis ollut kysymys vain A:n vaatimuksesta, että hänen osuudekseen kysymyksessä olevasta tilasta vahvistetaan 4/15 osaa ja että tilan alimmaksi myyntihinnaksi määrätään 100.000 markkaa. HO:n ei tällöin olisi tullut puuttua kommandiittiyhtiön saannon mahdollisiin puutteisiin ja jättää kannetta tutkimatta siinäkään tapauksessa, että saanto olisi pätemätön. Viivytyksen välttämiseksi otan asian sen selvitettyyn tilaan nähden välittömästi tutkittavaksi ja harkitsen oikeaksi kumota HO:n tuomion ja jättää asian RO:n päätöksen varaan. Vapautan kommandiittiyhtiön velvollisuudesta korvata valtiolle sen varoista A:n ja B:n oikeudenkäyntiavustajille maksettuja palkkioita ja kulujen korvauksia yhteensä 3.310 markkaa. Samoista varoista määrään maksettavaksi maksuttomasta oikeudenkäynnistä annetun lain nojalla noille avustajille palkkioksi täällä kummallekin 550 markkaa, mitkä määrät jäävät myös valtion vahingoksi.</p>
        <p>Presidentti Olsson oli samaa mieltä kuin ylimääräinen oikeusneuvos Heikkilä.</p>
      </div>
      <div>
        <p>Ratkaisuun osallistuneet: presidentti Olsson, oikeusneuvokset Hämäläinen ja Roos sekä ylimääräiset oikeusneuvokset Paasikoski ja Heikkilä.</p>
      </div>
    </div>
  </finlex:content>
</finlex:document>
