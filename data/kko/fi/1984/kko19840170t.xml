<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840170t</dcterms:identifier>
  <finlex:ecliIdentifier>ECLI:FI:KKO:1984:II170</finlex:ecliIdentifier>
  <dcterms:title>KKO:1984-II-170</dcterms:title>
  <dcterms:description>
    <p>
      <strong>Asunto-osakeyhtiö</strong>
      <span>As.oy, sen osakkeet ja osakkeenomistajat</span>
    </p>
    <p>
      <strong>Osakeyhtiö</strong>
      <span>Osakkeen lunastaminen</span>
      <span>Lunastusoikeus</span>
    </p>
  </dcterms:description>
  <finlex:registerNumber>S83/1218</finlex:registerNumber>
  <dcterms:date pvm="19840328">1984-03-28</dcterms:date>
  <finlex:fileCopyNumber>1240</finlex:fileCopyNumber>
  <dcterms:issued pvm="19841024">1984-10-24</dcterms:issued>
  <dcterms:abstract>
    <p>As.oy:n 2.5.1895 annetun vanhan OYL:n voimassa ollessa kaupparekisteriin merkityssä yhtiöjärjestyksessä oli ollut sanotun lain 32 §:ään perustunut määräys osakkeenomistajan lunastusoikeudesta. Se oli pyritty muuttamaan 29.9.1978 annetun uuden OYL:n voimaantulon jälkeen kaupparekisteriin merkityssä uudessa yhtiöjärjestyksessä uuden OYL:n mukaiseksi. Uuden yhtiöjärjestyksen lunastuslauseke ei kuitenkaan esitettävän lunastusvaatimuksen ajan ja esittämistavan osalta täyttänyt uuden lain 3 luvun 3 §:n 1 momentin 4 kohdan pakottavaa määräystä. Tämän vuoksi se oli tehoton.</p>
    <p>Ks. <a href="http://www.finlex.fi/fi/oikeus/kko/kko/1992/19920008">KKO:1992:8</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840170taloa0">ASIAN KÄSITTELY ALEMMISSA OIKEUKSISSA</a>
    <a href="19840170tyloa0">KORKEIN OIKEUS</a>
  </dcterms:tableOfContents>
  <finlex:content id="s19840170t.kko">
    <div>
      <h2 id="19840170taloa0">ASIAN KÄSITTELY ALEMMISSA OIKEUKSISSA</h2>
      <p>A oli Eero B:lle ja hänen vaimolleen Kaija B:lle 29.4.1982 ja 6.5.1982 tiedoksi toimituttamiensa haasteiden nojalla Turun RO:ssa lausunut, että B:n puolisot olivat 15.2.1982 allekirjoitetulla kauppakirjalla ostaneet asunto-osakeyhtiön X:n osakkeet n:ot 425 - 475, jotka oikeuttivat yhtiön Turussa omistamassa talossa sijaitsevan huoneiston C 6 hallintaan, 270.000 markan kauppahinnasta ja muun muassa ehdoin, että omistusoikeus kaupan kohteena oleviin osakkeisiin siirtyi ostajille heti. B:n puolisot olivat 16.2.1982 toimittaneet jäljennöksen kauppakirjasta yhtiön isännöitsijälle ja tämä oli 22.2.1982 ilmoittanut kaupasta kirjallisesi kaikille yhtiön osakkeenomistajille. A, joka omisti yhtiön osakkeet n:ot 305 -364, oli 7.3.1982 ilmoittanut yhtiön hallitukselle haluavansa yhtiöjärjestyksen 7 §:n 2 momentin mukaan lunastaa B:n puolisoille myydyt osakkeet. Yhtiön isännöitsijä oli 10.3.1982 jättänyt Eero B:lle yhtiön hallituksen ilmoituksen A:n oikeudesta lunastaa B:n puolisoiden ostamat osakkeet. A oli 12.3.1982 tarjonnut Eero B:lle osakkeiden lunastushintaa 270.000 markkaa ja, tämän kieltäydyttyä vastaanottamasta sitä, samana päivänä tallettanut sanotun määrän Turun maistraattiin. Sen vuoksi ja kun A oli lunastusvaatimuksensa esittäessään menetellyt yhtiöjärjestyksen 7 §:n määräysten mukaisesti ja B:n puolisot olivat kieltäytyneet luovuttamasta A:lle ostamiaan osakkeita koskevaa osakekirjaa, A oli vaatinut, että B:n puolisot velvoitettaisiin heti luovuttamaan hänelle sanottuja lunastamiaan yhtiön osakkeita n:ot 425 - 475 koskeva osakekir- ja ja että heidät velvoitettaisiin heti häädön uhalla muuttamaan edellä mainitusta huoneistosta n:o C 6.</p>
      <div>
        <h3>RO:n päätös 17.11.1982</h3>
        <p>RO, jossa Eero ja Kaija B olivat vastustaneet A:n kannetta ja asianosaiset olivat vaatineet korvausta oikeudenkäyntikuluistaan, oli lausunut selvitetyksi, että B:n puolisot olivat edellä A:n kanteessa kerrotuin tavoin ja ehdoin ostaneet yhtiön osakkeet n:ot 425 - 475 ja toimittaneet jäljennöksen kauppakirjasta yhtiön isännöitsijälle, joka oli ilmoittanut kaupasta yhtiön osakkeenomistajille. A oli kanteessaan tarkoitetussa 7.3.1982 yhtiön isännöitsijälle antamassaan yhtiön hallitukselle osoittamassaan kirjoituksessa esittänyt lunastusvaatimuksensa, jonka yhtiön hallitus oli 9.3.1982 hyväksynyt. Tämän jälkeen A oli kanteessaan kerrotuin tavoin tarjonnut osakkeiden lunastushintaa Eero B:lle ja hänen kieltäydyttyään sitä vastaanottamasta tallettanut tuon rahamäärän maistraattiin.</p>
        <p>RO oli havainnut jutun asiakirjoista, että yhtiön, joka oli merkitty kaupparekisteriin osakeyhtiöistä 2.5.1985 annetun lain eli vanhan lain voimassa ollessa, yhtiöjärjestykseen alunperin sisältynyttä yhtiön osakkeen luovuttamista ja hankkimista rajoittavaa 5 §:n määräystä oli muutettu ja että uusi yhtiöjärjestys, jonka 7 §:ään muutetut lunastusmääräykset oli otettu, oli merkitty kaupparekisteriin 13.2.1981 eli siis 29.9.1978 annetun osakeyhtiölain eli uuden lain tultua voimaan. Uuden yhtiöjärjestyksen 7 §:n määräys ei muun muassa esitettävän lunastusvaatimuksen ajan ja esittämistavan osalta täyttänyt uuden lain 3 luvun 3 §:n 1 momentin 4 kohdan pakottavaa määräystä. Tähän nähden ja kun tarkoitus oli ollut muuttaa yhtiöjärjestys uuden lain mukaiseksi, mutta uuden yhtiöjärjestyksen 7 §:n määräykset mainittujen puutteiden takia oli katsottava osakkeiden lunastamista koskevalta osalta tehottomiksi, RO oli hylännyt A:n kanteen. Koska asia oli ollut siinä määrin sekava ja epätietoinen, että oikeudenkäyntiin oli ollut perusteltua aihetta, B:n puolisot olivat kuitenkin saaneet itse kärsiä jutussa olleet oikeudenkäyntikulunsa.</p>
      </div>
      <div>
        <h3>Turun HO:n tuomio 28.10.1983</h3>
        <p>HO, jonka tutkittavaksi A oli saattanut jutun, oli jättänyt asian RO:n päätöksen varaan ja velvoittanut A:n suorittamaan Eero ja Kaija B:lle yhteisesti korvaukseksi heillä jutun vuoksi HO:ssa olleista kuluista 800 markkaa.</p>
      </div>
    </div>
    <div>
      <h2 id="19840170tyloa0">KORKEIN OIKEUS</h2>
      <p>A pyysi valituslupaa ja muutoksenhakemuksessaan vaati kanteensa hyväksymistä. Valituslupa myönnettiin. Eero ja Kaija B yhteisesti vastasivat muutoksenhakemukseen.</p>
      <p>KKO t. hyväksyen alempien oikeuksien ratkaisun perusteluineen jätti HO:n tuomion pysyväksi. A velvoitettiin suorittamaan Eero ja Kaija B:lle yhteiseksi korvaukseksi heillä vastauksen antamisesta KKO:ssa aiheutuneista kuluista 1.100 markkaa.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Ådahl, Nikkarinen ja Lehtonen sekä ylimääräinen oikeusneuvos Hagman</p>
      </div>
    </div>
  </finlex:content>
</finlex:document>
