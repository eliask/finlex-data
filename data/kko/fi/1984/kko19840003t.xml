<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840003t</dcterms:identifier>
  <finlex:ecliIdentifier>ECLI:FI:KKO:1984:II3</finlex:ecliIdentifier>
  <dcterms:title>KKO:1984-II-3</dcterms:title>
  <dcterms:description>
    <p>
      <strong>Yksityistielaki</strong>
      <span>Luonnonsuojelu</span>
    </p>
  </dcterms:description>
  <finlex:registerNumber>M82/2</finlex:registerNumber>
  <dcterms:date pvm="19830505">1983-05-05</dcterms:date>
  <finlex:fileCopyNumber>1850/83</finlex:fileCopyNumber>
  <dcterms:issued pvm="19840116">1984-01-16</dcterms:issued>
  <dcterms:abstract>
    <p>Tie-, autopaikka- ja venevalkamaoikeuksien perustamisesta toimituskartan osoittamaan paikkaan voi aiheutua huomattavaa luonnon turmeltumista. Sen vuoksi MO:n päätös kumottiin ja kun toimituksessa ei ollut riittävässä määrin selvitetty, voidaanko nämä oikeudet perustaa johonkin toiseen paikkaan, asia palautettiin toimitusmiehille.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840003taloa0">ASIAN KÄSITTELY ALEMMISSA OIKEUKSISSA</a>
    <a href="19840003tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19840003t.kko">
    <div>
      <h2 id="19840003taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun Tampereen maanmittauspiirin maanmittaustoimisto oli Kesontie nimisen yksityisen tien tiekunnan toimitsijamiehen A:n hakemuksesta antanut määräyksen yksityistietoimituksen suorittamiseksi Valkeakosken kaupungin Nuutalan kylässä sijaitsevalla Lansalan tilalla, toimitusmiehet olivat tuossa elokuun 20 päivänä 1980 lopetetuksi julistetussa toimituksessa päättäneet perustaa venevalkama- ja autopaikkaoikeuden Kesonsaaren tiloja varten Lansalan tilan alueella sekä velvoittaneet tie-, venevalkama- ja autopaikkaoikeuden saaneiden tilojen omistajat suorittamaan korvaukseksi näiden oikeuksien perustamisesta aiheutuvasta vahingosta ja haitasta rajanaapurille Rekolan tilan omistajalle B:lle 4.000 markkaa 6 prosentin korkoineen.</p>
      <p>Tyytymättömänä toimitusmiesten tekemään päätökseen B oli valittanut siitä Etelä-Suomen MO:een sekä vaatinut, että toimitusmiesten tekemä päätös kokonaisuudessaan kumottaisiin, ja toissijaisesti korvauksen korottamista.</p>
      <p>Kuultuaan A:ta ja toimitusinsinööriä sekä suoritettuaan katselmuksen MO p. 4.11.1981 oli katsonut, ettei ollut syytä muulla tavoin muuttaa toimitusta kuin että B:lle maksettavaksi määrätty korvaus vahingosta ja haitasta rajanaapurina korotettiin 10.000 markaksi.</p>
      <p>Pyytäen valituslupaa B haki muutosta MO:n päätökseen lausuen, että tie-, autopaikka- ja venevalkamaoikeuksia perustettaessa ei ollut otettu huomioon alueen luonnonsuojelullisia arvoja eikä kulttuuriarvoa ja että alueen määrittäminen maastossa oli tapahtunut virheellisesti. B vaati ensisijaisesti Mo:n ja toimitusmiesten päätösten kumoamista ja toissijaisesti edellä mainittujen oikeuksien perustamisesta aiheutuvasta vahingosta ja haitasta määrätyn korvauksen korottamista 500.000 markaksi taikka toimituksen palauttamista uuteen käsittelyyn.</p>
      <p>Maa- ja metsätalousministeriö sekä sisäasiainministeriö antoivat niiltä pyydetyt lausunnot. Toimitusinsinööri antoi selityksen. B antoi vastauksen. Näiden johdosta B esitti huomautuksensa. B:lle myönnettiin valituslupa.</p>
    </div>
    <div>
      <h2 id="19840003tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Pyydettyjen tie-, autopaikka- ja venevalkamaoikeuksien perustaminen Lansalan tilan alueelle toimituskartan osoittamalla tavalla voi asiakirjoista ilmenevän selvityksen mukaan aiheuttaa huomattavaa luonnon turmeltumista, joten niiden perustamiselta suunniteltuun paikkaan puuttuu lailliset edellytykset. Toimituksessa ei ole riittävässä määrin selvitetty, voidaanko sanotut oikeudet perustaa johonkin toiseen paikkaan kuin kysymyksessä olevalle lehtoalueelle.</p>
      </div>
      <div>
        <h3>Lainkohta</h3>
        <p>Yksityisistä teistä annettu laki 7 §.</p>
      </div>
      <div>
        <h3>Tuomiolauselma</h3>
        <p>MO:n ja toimitusmiesten päätökset kumotaan. Toimitus palautetaan toimitusmiehille sen selvittämiseksi, voidaanko kysymyksessä olevat tie-, autopaikka- ja venevalkamaoikeudet perustaa johonkin muuhun kuin toimituksessa nyt määrättyyn paikkaan, ja tulee toimitusmiesten, palauttamisen syy huomioon ottaen, menetellä lain mukaan.</p>
        <p>Eri mieltä olevan jäsenen lausunto.</p>
        <p>Oikeusneuvos Takala: katson, ettei ole esitetty syytä muuttaa MO:n päätöstä, jonka siis jätän pysyväksi.</p>
        <div>
          <p>Ratkaisuun osallistuneet: oikeusneuvokset Manner, Takala ja Lindholm sekä ylimääräiset oikeusneuvokset Karetie ja Surakka.</p>
        </div>
      </div>
    </div>
  </finlex:content>
</finlex:document>
