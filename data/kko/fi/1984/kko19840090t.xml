<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840090t</dcterms:identifier>
  <finlex:ecliIdentifier>ECLI:FI:KKO:1984:II90</finlex:ecliIdentifier>
  <dcterms:title>KKO:1984-II-90</dcterms:title>
  <dcterms:description>
    <p>
      <strong>Asianomistaja</strong>
    </p>
    <p>
      <strong>Radiolaite</strong>
    </p>
  </dcterms:description>
  <finlex:registerNumber>R83/778</finlex:registerNumber>
  <dcterms:date pvm="19840227">1984-02-27</dcterms:date>
  <finlex:fileCopyNumber>728</finlex:fileCopyNumber>
  <dcterms:issued pvm="19840517">1984-05-17</dcterms:issued>
  <dcterms:abstract>
    <p>A oli käyttänyt radiolaitetta hankkimatta sen käyttämiseen säädettyä maksua vastaan lunastettavaa lupaa. Posti- ja telehallitus, jonka hoidossa olevaan valtion radiorahastoon luvista kannettavat maksut kerätään, katsottiin tällä perusteella jutussa asianomistajaksi ja A velvoitettiin suorittamaan sille vahingonkorvauksena saamatta jäänyt lupamaksu.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840090taloa0">ASIAN KÄSITTELY ALEMMISSA OIKEUKSISSA</a>
    <a href="19840090tyloa0">KORKEIN OIKEUS</a>
  </dcterms:tableOfContents>
  <finlex:content id="s19840090t.kko">
    <div>
      <h2 id="19840090taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimukset Pieksämäen KO:ssa</h3>
        <p>Virallinen syyttäjä oli vaatinut A:n tuomitsemista rangaistukseen siitä, että tämä oli Hankasalmella käyttänyt ilman asianmukaista lupaa ajalla 1.9. - 20.11.1982 mustavalkoista televisiota sekä ajalla 7.9. - 20.11.1982 väritelevisiota ja kuvanauhoituslaitetta ynnä siihen kuuluvaa viritintä.</p>
        <p>Posti- ja telehallitus oli yhtynyt syyttäjän syytteeseen ja vaatinut, että A velvoitettaisiin suorittamaan posti- ja telehallitukselle vahingonkorvaukseksi saamatta jäänyt kolmen kuukauden luvatonta katseluaikaa vastaava lupamaksu 122,50 markkaa laillisine korkoineen sekä korvaamaan posti- ja telehallituksen oikeudenkäyntikulut.</p>
      </div>
      <div>
        <h3>KO:n päätös 25.2.1983</h3>
        <p>KO oli, koskei radiolaitteen luvattomasta käyttämisestä ollut aiheutunut kysymyksessä olevalla hallinnonalalla valtiota edustavalle posti- ja telehallitukselle vahinkoa ja kun sitä ei muullakaan perusteella ollut pidettävä jutussa asianomistajana, jättänyt posti- ja telehallituksen rangaistusvaatimuksen tutkimatta. Tutkiessaan jutun muutoin KO oli katsonut selvitetyksi, että A oli menetellyt syytteessä kerrotulla tavalla. Sen vuoksi ja ottaen huomioon luvattoman käyttämisen lyhyehkön ajan KO oli tuominnut A:n radiolaitteista 17.1.1927 annetun lain 1 §:n ja 5 §:n 1 momentin sekä yleisradiovastaanottoa tarkoittavista laitteista ja luvista 8.10.1981 annetun valtioneuvoston päätöksen 4 §:n 1 momentin nojalla erittäin lieventävien asianhaarojen vallitessa tehdystä radiolaitteen käyttämisestä ilman asianmukaista lupaa 20:een 55 markan päiväsakkoon eli maksamaan sakkoa 1.100 markkaa. Koska posti- ja telehallituksella ei minkään säädöksen nojalla ollut oikeutta korvauksen saamiseen A:lta, KO oli hylännyt posti- ja telehallituksen korvausvaatimukset perusteettomina.</p>
      </div>
      <div>
        <h3>Itä-Suomen HO:n päätös 30.9.1983</h3>
        <p>HO, jonka tutkittavaksi posti- ja telehallitus oli saattanut jutun uudistaen KO:ssa vaatimansa, oli jättänyt asian KO:n päätöksen varaan.</p>
      </div>
    </div>
    <div>
      <h2 id="19840090tyloa0">KORKEIN OIKEUS</h2>
      <p>Posti- ja telehallitus pyysi valituslupaa ja haki muutosta HO:n päätökseen toistaen jutussa esittämänsä vaatimukset. Posti- ja telehallitukselle myönnettiin valituslupa. A antoi häneltä pyydetyn vastauksen.</p>
      <p>KKO p. tutki valituksen.</p>
      <div>
        <h3>Ratkaisun perustelu</h3>
        <p>A on käyttänyt KO:n päätöksessä mainittuja radiolaitteita hankkimatta niiden käyttämiseen säädettyä maksua vastaan lunastettavaa vastaanottolupaa. Luvan kuuntelua ja katselua varten antaa posti- ja telehallitus, joka muutoinkin valvoo lupamääräysten noudattamista. Luvista kannettavat maksut kerätään posti- ja telehallituksen hoidossa olevaa valtion radiorahastoon. KKO katsoo, ettei posti- ja telehallituksella valtion edustajana ole jutussa asianomistajan asemaa sillä perusteella, että A:n syyksi luettu menettely loukkaa posti- ja telehallituksen hallinnonalaan kuuluvaa valtion oikeutta valvoa radiolaitteiden käyttämistä, mutta että, kun A:n menettelystä on välittömästi aiheutunut taloudellista vahinkoa valtion radiorahastolle, posti- ja telehallituksella on rahaston hoitajana tällä perusteella oikeus käyttää asianomistajan puhevaltaa.</p>
      </div>
      <div>
        <h3>Lainkohdat</h3>
        <p>Laki radiolaitteista 1 §, 5 § 1 mom. Radiolaitteista 17.1.1927 annettu asetus 1 § 2 mom. Valtion radiorahastosta 19.12.1980 annettu asetus 1 §. Valtioneuvoston päätös yleisradiovastaanottoa tarkoittavista laitteista ja luvista 4 § 1 mom. ja 5 § 1 mom., jälkimmäinen lainkohta sellaisena kuin se on alkuperäisessä muodossaan.</p>
      </div>
      <div>
        <h3>Päätöslauselma</h3>
        <p>Posti- ja telehallituksen rangaistusvaatimus otetaan viivytyksen välttämiseksi välittömästi tutkittavaksi ja A tuomitaan myös posti- ja telehallituksen syytteestä KO:n hänen syykseen lukemasta rikoksesta sen tuomitsemaan rangaistukseen.</p>
        <p>A velvoitetaan suorittamaan posti- ja telehallitukselle vahingonkorvaukseksi saamatta jääneestä lupamaksusta 122 markkaa 50 penniä 5 prosentin korkoineen 25.2.1983 lukien. Asian laadun vuoksi posti- ja telehallituksen on pidettävä oikeudenkäyntikulunsa vahinkonaan.</p>
        <div>
          <p>Ratkaisuun osallistuneet: oikeusneuvokset Leivonen, Jalanko, Heinonen ja Nybergh sekä ylimääräinen oikeusneuvos Heikkilä</p>
        </div>
      </div>
    </div>
  </finlex:content>
</finlex:document>
