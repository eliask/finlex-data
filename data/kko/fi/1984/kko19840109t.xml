<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840109t</dcterms:identifier>
  <finlex:ecliIdentifier>ECLI:FI:KKO:1984:II109</finlex:ecliIdentifier>
  <dcterms:title>KKO:1984-II-109</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>XI. Rikosjuttujen oikeuspaikka</strong>
    </p>
  </dcterms:description>
  <finlex:registerNumber>R83/636</finlex:registerNumber>
  <dcterms:date pvm="19840118">1984-01-18</dcterms:date>
  <finlex:fileCopyNumber>151</finlex:fileCopyNumber>
  <dcterms:issued pvm="19840612">1984-06-12</dcterms:issued>
  <dcterms:abstract>
    <p>Kaupungin virkamiehen oli väitetty tästä virasta valtion virkaan siirtymisensä jälkeen ottaneen vastaan oikeudettomia etuja palkkioksi kaupungin palveluksessa suorittamistaan virkatoimista. Syytteessä väitetyt rikokset katsottiin tehdyiksi ja täytetyiksi syytetyn ollessa valtion virkamies. Toimivaltainen oli siten se tuomioistuin, jonka tutkittaviin syytetyn valtion virassa tekemät rikokset kuuluivat.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840109taloa0">ASIAN KÄSITTELY ALEMMISSA OIKEUKSISSA</a>
    <a href="19840109tyloa0">KORKEIN OIKEUS</a>
  </dcterms:tableOfContents>
  <finlex:content id="s19840109t.kko">
    <div>
      <h2 id="19840109taloa0">ASIAN KÄSITTELY ALEMMISSA OIKEUKSISSA</h2>
      <p>Kouvolan HO:n vt. kanneviskaali oli 29.12.1982 HO:een antamassaan virkasyytekirjelmässä lausunut oikeuskanslerin kanneviskaalille syytteen ajamista varten toimittamista asiakirjoista ilmenevän, että vs. hallitusneuvos, varatuomari A oli toiminut R:n kaupungin hallintojohtajana 16.9.1970 - 31.10.1974. Tässä virassaan hän oli saanut tehtäväkseen muun muassa yhteistyössä kaupungin muiden virkamiesten kanssa neuvotella eri rakennusliikkeiden edustajien kanssa R:n kaupungin Peltosaaren alueen rakentamisesta. Neuvottelut olivat vuoden 1971 loppupuolella johtaneet esisopimukseen ja sittemmin aluerakentamissopimukseen kaupungin ja Rakennustoimisto X Oy:n välillä. A:n osuus neuvotteluissa ja sopimusten valmisteluissa oli ollut merkittävä ja A:lla oli ollut mahdollisuus vaikuttaa yhtiön etuihin. Palkkioksi mainitusta R:n kaupungin palveluksessa suorittamastaan virkatoiminnasta A oli ottanut vastaan oikeudettomia etuja Rakennustoimisto X Oy:ltä seuraavasti:</p>
      <p>1) 22. - 30.4.1973 tehnyt puolisonsa kanssa lomamatkan Lissaboniin Rakennustoimisto X Oy:n kustannuksella ja näin virkamiehenä vastaanottanut 1.380 markan arvoisen lahjoman.</p>
      <p>2) 1.9.1975 tehnyt Rakennustoimisto X Oy:n kanssa urakkasopimuksen pientalon rakentamisesta hänelle 176.000 markan urakkahinnasta, vaikka yhtiön laatiman erittelyn kustannusarvion mukaan rakennettavan talon omakustannushinta oli ollut 176.842 markkaa. Urakkasopimuksen mukainen hinta ei A:n tieten ollut käsittänyt yhtiön yleiskustannuksia yrittäjävoitto niihin mukaan luettuna, kysymyksessä olevaan niin sanotun tyyppitalon rakennushankkeeseen liittyneitä erityisiä suunnittelukustannuksia eikä maarakennustöiden kustannuksia. Sopimus oli ollut tavanomaisesta poikkeava myös siinä suhteessa, ettei siinä ollut ollut maksutaulukkoa eikä viivästyskorosta ollut ollut sovittu. Urakkasopimuksella A oli toimiessaan sopimuksen teon aikaan sisäasianministeriön vt.vanhempana hallitussihteerinä virkamiehenä edustanut itselleen 20.000 markan suuruisen oikeudettoman edun.</p>
      <p>3) Edellä tarkoitetun rakennuksen valmistuttua autokatosta ja eräitä vähäisiä viimeistelytöitä lukuun ottamatta maaliskuussa 1976 A oli 5.4.1976 maksanut urakkasummasta 20.000 markkaa ja 30.4.1976 130.000 markkaa eli yhteensä 150.000 markkaa. Pian urakkasopimuksen edellyttämien töiden tultua loppuun saatetuiksi eli viimeistään 1976 olisi yleisesti noudatetun käytännön mukaan sopijapuolten välillä tullut tehdä taloudellinen loppuselvitys, mutta niin ei ollut tehty eikä yhtiö ollut tuolloin laskuttanut urakkasumman loppuosaa. Rakennustoimisto X Oy:n tilinpäätöksissä 31.3.1976 ja 31.3.1977 urakkahinnan maksamatta ollutta osaa ei oltu kirjattu tilisaatavaksi A:lta. A oli veroviranomaisille syyskuussa 1976 antamassaan selvityksessä ilmoittanut pääurakkasumman olleen 150.000 markkaa. A ei ollut maksanut 26.000 markan suuruista loppuosaa ennen kuin 1.6.1978 sen jälkeen, kun X Oy:ssä suoritetussa verotarkastuksessa oli menettelyyn kiinnitetty huomiota. Nämä olosuhteet osoittivat, että A oli syksyllä 1976 toimiessaan Kymen lääninhallituksen kansliapäällikkönä, jättämällä urakkasumman loppuosan maksamatta, virkamiehenä oikeudettomasti edustanut itselleen 26.000 markan suuruisen edun.</p>
      <p>Edellä olevan johdosta vt. kanneviskaali oli vaatinut, että A tuomittaisiin rikoslain 40 luvun 1 §:n ja 7 luvun 2 §:n nojalla rangaistukseen jatketusta lahjoman ottamisesta virkamiehenä ja että hänet tuomittaisiin menettämään valtiolle lahjomien arvona kohdan 1 osalta 1.380, kohdan 2 osalta 20.000 ja kohdan 3 osalta 26.000 eli yhteensä 47.380 markkaa.</p>
      <p>A:n annettua häneltä vaaditun selityksen HO p. 23.6.1983 totesi, että virallinen syyttäjä oli katsonut syytteen kohdissa 1 - 3 A:n edustaneen itselleen oikeudettomia etuja palkkioksi R:n kaupungin palveluksessa suorittamistaan virkatoimista ja toimineen etuudet saadessaan, paitsi R:n kaupungin hallintojohtajana, sisäasiainministeriön virkaa toimittavana vanhempana hallitussihteerinä ja Kymen lääninhallituksen kansliapäällikkönä. Syytteessä väitetyt rikokset olivat sen mukaan täyttyneet A:n toimiessa R:n kaupungin hallintojohtajana, vaikka A oli syytteen mukaan saanut sen kohdissa 2 ja 3 väitetyt etuudet itselleen vasta toimiessaan sisäasianministeriön virkaa toimittavana vanhempana hallitussihteerinä ja Kymen lääninhallituksen kansliapäällikkönä. Kun oikeuskäytännössä oli katsottu, että virkarikosjutun oikeuspaikka määräytyi sen viran mukaan, jossa rikos oli tehty ja R:n kaupungin hallintojohtajan mahdollisen virkavirheen tutkiminen ensimmäisenä oikeusasteena ei kuulunut Kouvolan HO:n toimivaltaan, HO oli jättänyt A:ta vastaan ajetun syytteen jatketusta lahjoman ottamisesta virkamiehenä 22.4.1973 ja syksyn 1976 välisenä aikana tutkimatta.</p>
    </div>
    <div>
      <h2 id="19840109tyloa0">KORKEIN OIKEUS</h2>
      <p>Vt. kanneviskaali haki muutosta HO:n päätökseen ja valituksessaan vaati jutun palauttamista Kouvolan HO:een. Sen varalta, että Kouvolan HO:ta ei katsottaisi toimivaltaiseksi tuomioistuimeksi, kanneviskaali pyysi jutun siirtämistä toimivaltaiseksi katsottuun muuhun alempaan tuomioistuimeen. A toimitti vastauksen antamisille säädetyn määräajan jälkeen 6.9.1983, 13.9.1983 ja 3.4.1984 KKO:een kolme kirjoitusta esittäen selvitystä muun muassa Turun RO:n 31.8.1983 julistamasta päätöksestä lahjoman antamista virkamiehelle ynnä muuta koskevassa jutussa.</p>
      <p>KKO p. lausui.</p>
      <p>Syytteen 1 kohdassa tarkoitettu teko oli täyttynyt A:n toimiessa R:n kaupungin hallintojohtajana. Sen sijaan syytteen 2 ja 3 kohdassa tarkoitetut rikokset olivat syytteen mukaan tehdyt ja täyttyneet vasta A:n siirryttyä valtion palvelukseen. Näin ollen ja kun A syytteen 3 kohdassa tarkoitetun teon täyttyessä oli toiminut Kymen lääninhallituksen kansliapäällikkönä, HO:n ei olisi pitänyt mainitsemillaan perusteilla jättää syytettä tutkimatta. Sen vuoksi KKO harkitsi oikeaksi kumota HO:n päätöksen ja palauttaa jutun HO:een, jonka tuli viran puolesta ottaa se uudelleen käsiteltäväkseen.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Portin: A:lle on vaadittu rangaistusta siitä, että hän palkkioksi R:n kaupungin hallintojohtajana suorittamastaan virkatoiminnasta on ollessaan syytteen 1 kohdan osalta sanotussa virassa, 2 kohdan osalta sisäasianministeriön virkaa toimittavana vanhempana hallitussihteerinä ja 3 kohdan osalta Kymen lääninhallituksen kansliapäällikkönä ottanut vastaan noissa syytekohdissa mainitut oikeudettomat edut. Vaikka A:lle ei ole vaadittu rangaistusta siitä, että hän olisi rikkonut virkavelvollisuutensa suorittaessaan niitä virkatoimia, joiden johdosta annettujen hyvikkeiden vastaanottamista syyte koskee, kaston, että jutun oikeuspaikka määräytyy sen viran mukaan, jossa suoritetun virkatoiminnan johdosta saatujen oikeudettomien etujen vastaanottamista syyte koskee. Sen vuoksi katson, ettei ole syytä muuttaa HO:n päätöksen lopputulosta, jonka mukaan A:ta vastaan jatketusta lahjoman ottamisesta virkamiehenä ajettu syyte on jätetty tutkimatta.</p>
        <p>Kanneviskaalin vaatimuksesta siirrän jutun oikeudenkäymiskaaren 10 luvun 29 §:n nojalla R:n KO:een, jonka tulee ilmoituksetta ottaa asia tutkittavakseen ja siinä laillisesti menetellä.</p>
      </div>
      <div>
        <p>Ratkaisuun osallistuneet: oikeusneuvokset Heinonen ja Nybergh sekä ylimääräinen oikeusneuvos Heikkilä</p>
      </div>
    </div>
  </finlex:content>
</finlex:document>
