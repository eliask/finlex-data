<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840116t</dcterms:identifier>
  <finlex:ecliIdentifier>ECLI:FI:KKO:1984:II116</finlex:ecliIdentifier>
  <dcterms:title>KKO:1984-II-116</dcterms:title>
  <dcterms:description>
    <p>
      <strong>Konkurssi</strong>
      <span>Etuoikeus</span>
      <span>Työpalkkasaatavan etuoikeus</span>
    </p>
  </dcterms:description>
  <finlex:registerNumber>S83/752</finlex:registerNumber>
  <dcterms:date pvm="19840329">1984-03-29</dcterms:date>
  <finlex:fileCopyNumber>1262</finlex:fileCopyNumber>
  <dcterms:issued pvm="19840615">1984-06-15</dcterms:issued>
  <dcterms:abstract>
    <p>Kommandiittiyhtiöön työsuhteessa olleen, yhtiön ainoan vastuunalaisen yhtiömiehen aviopuolison, joka oli itse yhtiön äänetön yhtiömies, palkkasaatavalla oli EOA 4 §:n 1 momentin mukainen etuoikeus yhtiön konkurssissa.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840116taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840116t.kko">
    <div>
      <h2 id="19840116taloa0">ASIAN KÄSITTELY ALEMMISSA OIKEUKSISSA</h2>
      <p>A oli Joensuun RO:ssa kommandiittiyhtiö X:n konkurssissa 7.12.1982 toimitetussa valvonnassa, valvoessaan työsuhteesta johtuvaa palkkasaatavaa ajalta 26.7. - 24.8.1982 3.949,95 markkaa ja vuosilomakorvausta ajalta 1.4. - 24.8.1982 1.795,40 markkaa eli yhteensä 5.745,35 markkaa 6 prosentin korkoineen 24.8.1982 lukien jakopäivään asti, vaatinut tämän saatavan tuomitsemista maksettavaksi korkoineen etuoikeusasetuksen 4 §:n 1 momentissa säädetyllä etuoikeudella.</p>
      <p>Työvoimaministeriö oli RO:ssa 11.1.1983 toimitetussa esiinhuudossa lausunut, että kommandiittiyhtiön vastuunalainen yhtiömies B ja äänetön yhtiömies A olivat keskenään avioliitossa. Kommandiittiyhtiön vastuunalaisen yhtiömiehen velkavastuusta johtui, että B oli henkilökohtaisesti ja ensisijaisesti vastuussa myös A:n työsuhteesta johtuvista palkka- ja muista saatavista kommandiittiyhtiöltä. Mainittu työsuhteesta johtuva saatava perusti siten yhtäläisen yleisen etuoikeuden maksun saantiin sekä kommandiittiyhtiön että sen vastuunalaisen yhtiömiehen omaisuuteen kohdistuvassa täytäntöönpanossa. A:n saatavilla ei näin ollen, huomioon ottaen avioliittolain 57 §:n säännöksen, ollut kommandiittiyhtiönkään konkurssissa etuoikeusasetuksen 4 §:n 1 momentin mukaista etuoikeutta. Sen vuoksi työvoimaministeriö oli riitauttanut A:n saatavan etuoikeutta koskevan vaatimuksen.</p>
      <p>Joensuun RO oli nyt kysymyksessä olevalta osin kommandiittiyhtiön konkurssissa 8.9.1983 julistamassaan konkurssituomiossa katsonut selvitetyn, että A:n työnantaja valvonnan tarkoittamana aikana 1.4. - 24.8.1982 oli ollut kommandiittiyhtiö eikä sen vastuunalainen yhtiömies, A:n aviopuoliso B. Sillä seikalla, että B oli A:n aviopuoliso, ei ollut asiassa muutoinkaan merkitystä. Sen vuoksi RO oli, hyläten työvoimaministeriön riitautuksen, tuominnut konkurssipesän varoista maksettavaksi A:lle hänen valvomansa palkkasaatavat yhteensä 5.745 markkaa 35 penniä 6 prosentin korkoineen 24.8.1982 lukien etuoikeusasetuksen 4 §:n 1 momentin mukaisella etuoikeudella.</p>
      <p>Itä-Suomen HO, jonka tutkittavaksi työvoimaministeriö oli saattanut jutun, t. 26.5.1983 oli jättänyt jutun RO:n konkurssituomion varaan sekä velvoittanut työvoimaministeriön suorittamaan A:lle korvaukseksi hänellä vastauksen antamisesta HO:ssa olleista kuluista 200 markkaa.</p>
      <p>Työvoimaministeriö pyysi valituslupaa ja haki muutosta HO:n tuomioon vaatien, että A:n saatavalle vahvistettu etuoikeus poistetaan ja saatava tuomitaan avioliittolain 57 §:n nojalla maksettavaksi vasta kaikkien muiden velkojain saatavien jälkeen. Lupa myönnettiin ja A antoi häneltä pyydetyn vastauksen muutoksenhakemukseen.</p>
    </div>
    <div>
      <h2 id=""/>
      <p>KKO t. tutki jutun ja lausui perusteluinaan:</p>
      <p>Konkurssipesän uskotun miehen Jyväskylän työvoimapiirille antaman selvityksen mukaan A on ollut työsuhteessa kommandiittiyhtiö X:ään. Jutussa on riidatonta, että A:n yhtiön konkurssissa valvomat saatavat ovat kohtuullisena pidettävä korvaus yhtiön hyväksi tehdystä työstä. A:n asema yhtiön äänettömänä yhtiömiehenä ei poista hänen palkkasaatavansa etuoikeutta yhtiön konkurssissa. Se, että A:n puoliso yhtiön ainoana vastuunalaisena yhtiömiehenä on yhtiön ohella vastuussa yhtiön veloista, ei myöskään avioliittolain 57 §:n nojalla poista A:n yhtiöltä olevan palkkasaatavan etuoikeutta yhtiön konkurssissa.</p>
      <p>Näillä perusteilla KKO jätti asian HO:n tuomion lopputuloksen varaan. Työvoimaministeriö velvoitettiin suorittamaan A:lle korvaukseksi vastauksen antamisesta KKO:ssa olleista kuluista 700 markkaa.</p>
      <div>
        <p>Ratkaisuun osallistuneet: oikeusneuvokset Salervo, Saarni-Rytkölä, Nikkarinen, Aro ja Roos</p>
      </div>
    </div>
  </finlex:content>
</finlex:document>
