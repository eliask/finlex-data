<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840197t</dcterms:identifier>
  <finlex:ecliIdentifier>ECLI:FI:KKO:1984:II197</finlex:ecliIdentifier>
  <dcterms:title>KKO:1984-II-197</dcterms:title>
  <dcterms:description>
    <p>
      <strong>Purku</strong>
      <span>II Rangaistustuomion purkaminen tai oikaiseminen</span>
    </p>
  </dcterms:description>
  <finlex:registerNumber>H84/261</finlex:registerNumber>
  <dcterms:date pvm="19840704">1984-07-04</dcterms:date>
  <finlex:fileCopyNumber>2250</finlex:fileCopyNumber>
  <dcterms:issued pvm="19841113">1984-11-13</dcterms:issued>
  <dcterms:abstract>
    <p>A oli HO:n lainvoimaisella päätöksellä tuomittu rangaistukseen tavanomaisesta alkoholipitoisen aineen myynnistä. Sen jälkeen hänet asetettiin syytteeseen osaksi ennen aikaisemmassa jutussa julistettua alioikeuden päätöstä ja osaksi sen jälkeen tapahtuneesta samanlaatuisesta tavanomaisesta rikoksesta. Katsottiin, että A:n syyksi aikaisemmassa jutussa luettuun tavanomaiseen rikokseen sisältyivät kaikki hänen ennen tuossa jutussa julistettua alioikeuden päätöstä tekemänsä alkoholipitoisen aineen myynnit ja ettei HO:n päätös estänyt A:n tuomitsemista rangaistukseen sen jälkeen tehdyistä teoista.</p>
    <p>B, joka oli em. HO:n päätöksellä tuomittu rangaistukseen avunannosta ammattimaiseen alkoholipitoisen aineen myyntiin, asetettiin syytteeseen osittain samana aikana tapahtuneesta jatketusta alkoholipitoisen aineen myynnistä. Kun kysymys oli eri rikoksista eikä aikaisempi päätös siten estänyt B:n tuomitsemista rangaistukseen syytteenalaisista teoista, HO:n päätöstä ei purettu B:nkään osalta.</p>
    <p>Ks. <a href="http://www.finlex.fi/fi/oikeus/kko/kko/1966/19660127">KKO:1966-II-127</a> ja <a href="http://www.finlex.fi/fi/oikeus/kko/kko/1976/19760005">KKO:1976-I-5</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840197taloa0">ASIAN KÄSITTELY ALEMMISSA OIKEUKSISSA</a>
    <a href="19840197tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19840197t.kko">
    <div>
      <h2 id="19840197taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3/>
        <p>Korkeimman oikeuden päätös ylimääräistä muutoksenhakua koskevassa asiassa.</p>
        <div tyyppi="cals">
          <table>
            <tgroup cols="2" colsep="1" rowsep="1">
              <tbody>
                <row>
                  <entry colname="1">Hakija</entry>
                  <entry colname="2">Lahden raastuvanoikeusz</entry>
                </row>
                <row>
                  <entry colname="1">Asia</entry>
                  <entry colname="2">A:ta, B:tä, C:tä ja D:tä koskevan rangaistuspäätöksen</entry>
                </row>
                <row>
                  <entry colname="1"/>
                  <entry colname="2">purkaminen.</entry>
                </row>
              </tbody>
            </tgroup>
          </table>
        </div>
      </div>
      <div>
        <p>Hakemuksen kohteena oleva ratkaisu</p>
        <p>Lahden RO oli 14.7.1982 julistamallaan päätöksellä tuominnut A:n ajalla tammikuu - toukokuun puoliväli 1982 tehdystä jatketusta alkoholipitoisen aineen myynnistä 40:een 8 markan määräiseen päiväsakkoon, josta rikoslain 3 luvun 11 §:n nojalla oli vähennetty 3 päiväsakkoa, C:n ajalla syyskuu 1979 - toukokuun puoliväli 1982 tehdystä tavanomaisesta alkoholipitoisen aineen myynnistä 10 kuukauden vankeusrangaistukseen, josta rikoslain 3 luvun 11 §:n nojalla oli vähennetty 3 päivää, D:n ajalla elokuu 1979 - toukokuun puoliväli 1982 täyttä ymmärrystä vailla olevana tehdystä tavanomaisesta alkoholipitoisen aineen myynnistä 10 kuukauden vankeusrangaistukseen, josta rikoslain 3 luvun 11 §:n nojalla oli vähennetty 1 päivä, sekä B:n ajalla vuoden 1977 alku - toukokuun puoliväli 1982 tehdystä avunannosta ammattimaiseen alkoholipitoisen aineen myyntiin 7 kuukauden ehdolliseen vankeusrangaistukseen 13.7.1984 päättyvin koetusajoin.</p>
        <p>Lisäksi RO oli tuominnut A:n, B:n, C:n ja D:n menettämisseuraamuksiin.</p>
        <p>Kouvolan HO oli 21.10.1982 antamallaan päätöksellä pysyttänyt RO:n päätöksen nyt kysymyksessä olevilta osin muutoin paitsi että se oli alentanut C:lle tuomitun rangaistuksen 8 kuukaudeksi vankeutta ja D:lle tuomitun rangaistuksen 7 kuukaudeksi vankeutta, joista rangaistuksista oli tehty RO:n määräämät vähennykset, sekä alentanut A:lle, C:lle ja D:lle tuomittuja menettämisseuraamuksia.</p>
      </div>
      <div>
        <h3>Hakemus</h3>
        <p>RO on ilmoittanut, että virallinen syyttäjä on RO:ssa vireillä olevassa jutussa 26.4.1984 vaatinut A:lle, C:lle ja D:lle rangaistusta tavanomaisesta alkoholipitoisen aineen myynnistä, jonka on ilmoitettu tapahtuneen A:n osalta vuodesta 1981 vuoden 1983 syksyyn, C:n osalta syyskuun 1980 ja maaliskuun 1984 välisenä aikana sekä D:n osalta syyskuusta 1978 syksyyn 1981 ja huhtikuusta 1983 vuoden 1984 maaliskuuhun, sekä B:lle vuodesta 1980 vuoden 1982 kesään tapahtuneeksi ilmoitetusta jatketusta alkoholipitoisen aineen myynnistä. Koska väitetyt teot saattavat muodostaa saman jatketun rikoksen tai saman rikoksen niihin rikoksiin sisältyvien tekojen kanssa, joista A, C, D ja B on jo edellä mainitulla HO:n päätöksellä lainvoimaisesti tuomittu, RO on pyytänyt, että HO:n päätös mainittujen henkilöiden osalta purettaisiin.</p>
      </div>
    </div>
    <div>
      <h2 id="19840197tyloa0">KORKEIMMAN OIKEUDEN RATKAISU</h2>
      <div>
        <h3>Perustelu</h3>
        <p>Kouvolan HO:n 21.10.1982 antamalla päätöksellä jutussa, jossa Lahden RO oli julistanut päätöksen 14.7.1982, A:n syyksi luettu jatkettu alkoholipitoisen aineen myynti tammikuun ja toukokuun puolivälin 1982 välisenä aikana saattaa sisältyä RO:n vireillä olevassa jutussa A:n syyksi väitettyyn tavanomaiseen alkoholipitoisen aineen myyntiin.</p>
        <p>C on mainitulla HO:n päätöksellä tuomittu rangaistukseen syyskuun 1979 ja toukokuun puolen välin 1982 välisenä aikana tehdystä tavanomaisesta alkoholipitoisen aineen myynnistä. Tuohon rikolliseen menettelyyn on rikoksen laji huomioon ottaen katsottava sisältyvän kaikki C:n sanottuna aikana tekemät alkoholipitoisen aineen luvattomat myynnit. Vaikka C:n syyksi olisi luettu myös toukokuun puolen välin ja 14.7.1982 välisenä aikana tehdyksi väitetty alkoholipitoisen aineen tavanomainen myynti, se ei olisi saattanut johtaa siihen, että rikokseen olisi ollut sovellettava olennaisesti ankarampia rangaistussäännöksiä.</p>
        <p>Siihen rikolliseen menettelyyn, josta D on HO:n päätöksellä tuomittu rangaistukseen täyttä ymmärrystä vailla olevana tehdystä tavanomaisesta alkoholipitoisen aineen myynnistä, on katsottava sisältyvän myös ne syyskuun 1978 ja syksyn 1981 välisenä aikana tehdyiksi ilmoitetut alkoholipitoisen aineen luvattomat myynnit, joista hänelle nyt vireillä olevassa jutussa on vaadittu rangaistusta.</p>
        <p>HO:n päätös ei estä C:n ja D:n tuomitsemista rangaistukseen niistä alkoholipitoisen aineen myynneistä, joihin heidän on väitetty syyllistyneen RO:n 14.7.1982 julistaman päätöksen jälkeen.</p>
        <p>B:lle on vireillä olevassa jutussa vaadittu rangaistusta jatketusta alkoholipitoisen aineen myynnistä. Kysymyksessä olevalla HO:n päätöksellä hänet on tuomittu avunannosta ammattimaiseen alkoholipitoisen aineen myyntiin. Koska kysymys on eri rikoksista, HO:n päätös ei estä B:n tuomitsemista rangaistukseen syytteenalaisista teoista.</p>
      </div>
      <div>
        <h3>Lainkohta</h3>
        <p>Oikeudenkäymiskaari 31 luku 8 §</p>
      </div>
      <div>
        <h3>Päätöslauselma</h3>
        <p>Kouvolan HO:n 21.10.1982 antaman päätös A:lle jatketusta alkoholipitoisen aineen myynnistä tuomittua rangaistusta koskevalta osalta puretaan. Lahden RO:n tulee ottaa puheena oleva juttu puretulta osalta uudelleen käsiteltäväksi siellä vireillä olevan jutun yhteydessä ja antaa siinä lainmukainen ratkaisu sekä tällöin menettämisseuraamuksia määrättäessä ottaa huomioon edellä kerrotulla päätöksellä A:lle tuomitut menettämisseuraamukset, jotka siis jäävät voimaan.</p>
        <p>C:n, D:n ja B:n osalta RO:n hakemus ei anna aihetta toimenpiteeseen.</p>
        <div>
          <p>Ratkaisuun osallistuneet: oikeusneuvokset Salervo, Ailio, Takala, Hämäläinen ja Lehtonen</p>
        </div>
      </div>
    </div>
  </finlex:content>
</finlex:document>
