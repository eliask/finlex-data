<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840041t</dcterms:identifier>
  <finlex:ecliIdentifier>ECLI:FI:KKO:1984:II41</finlex:ecliIdentifier>
  <dcterms:title>KKO:1984-II-41</dcterms:title>
  <dcterms:description>
    <p>
      <strong>Isyyslaki</strong>
    </p>
    <p>
      <strong>Avioliiton ulkopuolella syntynyt lapsi</strong>
      <span>Kihlakumppanien siittämä lapsi</span>
    </p>
  </dcterms:description>
  <finlex:registerNumber>S83/718</finlex:registerNumber>
  <dcterms:date pvm="19831114">1983-11-14</dcterms:date>
  <finlex:fileCopyNumber>4380/83</finlex:fileCopyNumber>
  <dcterms:issued pvm="19840314">1984-03-14</dcterms:issued>
  <dcterms:abstract>
    <p>Isäksi väitetty mies oli kuollut isyyslain voimaanpanosta annetun lain 7 §:n 2 momentissa säädetyn viiden vuoden määräajan kuluttua umpeen. Se ei estänyt tutkimasta isyyslailla ja sen yhteydessä annetulla lainsäädännöllä kumottujen avioliittolain voimaanpanosta annetun lain 6 §:n 1 momentin ja perintökaaren 2 luvun 4 §:n 1 momentin nojalla ajettua kihlalapsikannetta, jonka ennen isyyslain voimaantuloa avioliiton ulkopuolella syntynyt lapsi oli nostanut miehen kuoleman jälkeen.</p>
    <p>Ään.</p>
    <p>Ks. myös <a href="http://www.finlex.fi/fi/oikeus/kko/kko/1979/19790089">KKO:1979-II-89</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840041taloa0">ASIAN KÄSITTELY ALEMMISSA OIKEUKSISSA</a>
    <a href="19840041tyloa0">KORKEIN OIKEUS</a>
  </dcterms:tableOfContents>
  <finlex:content id="s19840041t.kko">
    <div>
      <h2 id="19840041taloa0">ASIAN KÄSITTELY ALEMMISSA OIKEUKSISSA</h2>
      <p>A oli B:lle ja hänen vaimolleen C:lle 1.10.1982 tiedoksi toimitetun haasteen nojalla Toijalan KO:ssa lausunut, että hänen äitinsä K oli juhannuksena 1948 kihlautunut B:n ja C:n pojan, 2.5.1982 kuolleen L:n kanssa. Kihloissa ollessaan olivat K ja L sukupuoliyhteydessä keskenään sillä seurauksella, että K oli L:n kanssa edelleen kihlautuneena ollen synnyttänyt 31.10.1950 A:n.</p>
      <p>Sen vuoksi ja kun A:n syntymän aikaan ennen isyyslakia voimassa olleen lainsäädännön perusteella A:ta oli riidattomasti pidettävä kihlalapsena, jolla oli samanlainen oikeudellinen asema kuin tunnustetulla lapsella ja kun tämän seikan vahvistaminen oli A:n kannalta ensiarvoisen tärkeää hänen perintöoikeudellisten kysymystensä selvittelyn vuoksi, A oli ennen isyyslakia voimassa olleiden avioliittolain voimaanpanosta annetun lain 6 §:n ja perintökaaren 2 luvun 4 §:n 1 momentin nojalla vaatinut, että hänen äitinsä K:n ja L:n kihlaus vahvistettaisiin tapahtuneeksi tosiasiaksi ja A vahvistettaisiin heidän kihlalapsekseen, jolla oli samanlainen oikeudellinen asema kuin sellaisella avioliiton ulkopuolella syntyneellä lapsella, jonka lapsen isä on säädetyssä järjestyksessä tunnustanut.</p>
      <p>B ja C olivat kanteesta kuultuna väittäneet että, koska kannetta ei oltu nostettu ennen isyyslain voimaantuloa sekä kun isyyslain voimaantulosta oli kulunut jo yli viisi vuotta ja L oli kuollut, kanne tulisi jättää tutkittavaksi ottamatta.</p>
      <p>Kuultuaan A:ta väitteestä KO p. 19.10.1982 oli tutkinut väitteen. Koska jutussa oli kyse 5.9.1975 annetun ja 1.10.1976 voimaan tulleen isyyslain 1 §:ssä tarkoitetusta A:n ja L:n välisen sukulaisuussuhteen toteamisesta ja tuolla lailla oli kumottu avioliittolain voimaanpanosta annetun lain 6 §:n 1 momentti ja perintökaaren 2 luvun 4 §:n 1 momentti ja kun kannetta ei ollut nostettu ennen isyyslain voimaantuloa eikä isyyslain voimaanpanosta annetun lain 7 §:ssä mainitun viiden vuoden kuluessa isyyslain voimaantulosta eikä L:n, joka oli kuollut 2.5.1982, elinaikana, KO oli hylännyt kanteen.</p>
      <p>Turun HO, jossa A oli hakenut muutosta KO:n päätökseen, t. 13.5.1983 oli käsitellyt jutun ja todennut, että A oli kanteessaan vaatinut sen seikan vahvistamista, että hän oli syntynyt K:n ja L:n kihlalapsena. A ei ollut vaatinut, että vahvistettaisiin L:n olleen hänen isänsä. Isyyslain ja isyyslain voimaanpanosta annetun lain, nimenomaisten säännösten puuttuessa, ei ollut katsottava aiheuttaneen muutoksia kihlalapsen oikeudelliseen asemaan eikä viimeksi mainitun lain 7 §:n 2 momentissa tarkoitettu nyt kysymyksessä olevan laatuista kannetta. Sen vuoksi HO, kumoten KO:n päätöksen, oli palauttanut jutun KO:een, jonka tuli palauttamispäätöksen saatua lainvoiman ilmoituksesta ottaa se uudelleen käsiteltäväkseen ja siinä laillisesti menetellä.</p>
    </div>
    <div>
      <h2 id="19840041tyloa0">KORKEIN OIKEUS</h2>
      <p>Pyytäen valituslupaa B ja C hakivat muutosta HO:n tuomioon vaatien sen kumoamista ja KO:n päätöksen saattamista voimaan. Valituslupa myönnettiin ja A antoi häneltä pyydetyn vastauksen muutoksenhakemukseen.</p>
      <p>KKO p. tutki jutun ja katsoi, ettei ollut syytä muuttaa HO:n ratkaisua.</p>
      <div>
        <h3>Eri mieltä olevien jäsenten lausunnot</h3>
        <p>Ylimääräinen oikeusneuvos Virolainen: A:n kanne tarkoittaa sen seikan vahvistamista, että hän oli syntynyt K:n ja 2.5.1982 kuolleen L:n kihlalapsena. Tällaisen kanteen nostamiseen 31.10.1950 syntyneellä A:lla on ollut tilaisuus ennen isyyslain 1.10.1976 tapahtunutta voimaantuloa. Sen jälkeen hänellä on ollut isyyslain voimaanpanosta annetun lain 7 §:n 2 momentissa säädetyn viiden vuoden määräajan kuluessa mahdollisuus nostaa isyyslain mukaista isyyden vahvistamista koskeva kanne L:ää vastaan tämän vielä eläessä. Kun A on pannut kanteensa vireille vasta 1.10.1982, katson, että kanne on nostettu myöhään, ja harkitsen sen vuoksi oikeaksi kumota HO:n tuomion ja jättää asian KO:n päätöksen lopputuloksen varaan.</p>
        <p>Oikeusneuvos Aro oli samaa mieltä kuin ylimääräinen oikeusneuvos Virolainen.</p>
      </div>
      <div>
        <p>Ratkaisuun osallistuneet: oikeusneuvokset Ailio, Takala ja Nikkarinen</p>
      </div>
    </div>
  </finlex:content>
</finlex:document>
