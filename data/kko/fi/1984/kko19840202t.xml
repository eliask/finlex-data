<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840202t</dcterms:identifier>
  <finlex:ecliIdentifier>ECLI:FI:KKO:1984:II202</finlex:ecliIdentifier>
  <dcterms:title>KKO:1984-II-202</dcterms:title>
  <dcterms:description>
    <p>
      <strong>Huoneenvuokra</strong>
      <span>Huoneenvuokran korottaminen</span>
      <span>Arava</span>
    </p>
  </dcterms:description>
  <finlex:registerNumber>S84/38</finlex:registerNumber>
  <dcterms:date pvm="19840612">1984-06-12</dcterms:date>
  <finlex:fileCopyNumber>2104</finlex:fileCopyNumber>
  <dcterms:issued pvm="19841121">1984-11-21</dcterms:issued>
  <dcterms:abstract>
    <p>Asuntohallituksen vahvistamien määräytymisperusteiden mukaisesti korotetuksi ilmoitettua n.s. aravatalon vuokraa vaadittiin alennettavaksi huoneenvuokralain 48 §:ssä säädetyillä perusteilla.</p>
    <p>Huoneenvuokralain 49 a §:n säännös vuokran pysymisestä vuokran korotusta koskevan tuomioistuinmenettelyn aikana entisen suuruisena ei soveltunut tällaiseen oikeudenkäyntiin, vaan korotettu vuokra oli maksettava tuomioistuinmenettelystä riippumatta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840202taloa0">ASIAN KÄSITTELY ALEMMISSA OIKEUKSISSA</a>
    <a href="19840202tmuukas0">KORKEIN OIKEUS</a>
    <a href="19840202tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19840202t.kko">
    <div>
      <h2 id="19840202taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kiinteistö-Oy A:n kanne Tampereen asunto-oikeudessa</h3>
        <p>Yhtiö oli B:lle 2.5.1983 tiedoksi toimitetun haasteen nojalla asunto-oikeudessa lausunut, että B asui 5.4.1982 allekirjoitetun vuokrasopimuksen nojalla yhtiön vuokraamassaan, 25 neliömetrin suuruisessa, Tampereella olevassa huoneistossa, joka sijaitsi valtion varoista asuntolainaa saaneessa vuokratalossa ja jonka enimmäisvuokran määräytymisperusteet asuntohallitus vahvisti. Vuokra oli 28.2.1983 saakka ollut 279,05 markkaa kuukaudessa. Tampereen kaupungin kiinteistölautakunnan vahvistettua 20.12.1982 yhtiön uudeksi keskimääräiseksi kokonaisvuokraksi 14,45 markkaa neliömetriltä kuukaudessa, yhtiö oli 21.12.1982 päivätyllä, 27.12.1982 postiin jätetyllä kirjeellä ilmoittanut B:lle korottavansa huoneiston vuokraa 1.3.1982 lähtien 3,29 markalla neliömetriltä kuukaudessa, jolloin uudeksi vuokraksi tuli 361,30 markkaa kuukaudessa. Koska B oli laiminlyönyt suorittaa vuokran korotusosuuden 82,25 markkaa maalis-, huhti- ja toukokuulta 1983, yhtiö oli vaatinut, että B velvoitettaisiin suorittamaan maksamatta olevat osat vuokrasta yhteensä 246,75 markkaa.</p>
        <p>B oli kiistänyt yhtiön kanteen. Hän oli saattanut vuokran korotusvaatimuksen asunto-oikeuden tutkittavaksi ja hakenut muutosta asunto-oikeuden vuokran määrästä 23.2.1983 julistamaan tuomioon. Vaikka vuokran korotus tuossa oikeudenkäynnissä hyväksyttäisiin, pysyi vuokra huoneenvuokralain 49 a §:n mukaan entisen suuruisena vuokrasuhteen loppuun, jos B irtisanoi vuokrasopimuksen kuukauden kuluessa siitä, kun vuokran suuruutta koskeva ratkaisu oli tullut lainvoimaiseksi.</p>
      </div>
      <div>
        <h3>Asunto-oikeuden tuomio 25.5.1983</h3>
        <p>Asunto-oikeus oli lausunut selvitetyksi, että B:n kanteesta asunto-oikeus oli 23.2.1983 julistamansa tuomion perusteluissa, ottaen huomioon huoneiston koon, iän, sijainnin ja varustetason sekä sen, että vuokraan sisältyi korvaus lämpimästä vedestä, katsonut jääneen näyttämättä , että korotettu vuokra ylittäisi vuokra-arvoltaan samanveroisista huoneistoista paikkakunnalla maksettavan kohtuullisen käyvän vuokran, sekä hylännyt B:n vaatimuksen vuokran alentamisesta. B oli säädetyssä ajassa valittanut tuomiosta Turun HO:een, jossa asia oli edelleen vireillä. B oli kieltäytynyt maksamasta vuokranantajalle kuukausivuokran korotusosuutta 82,25 markkaa 1.3. - 31.5.1983 sillä perusteella, ettei asunto-oikeuden tuomio ollut lainvoimainen. Koska kysymyksessä oli valtion asuntolainoittamassa talossa sijaitseva vuokrahuoneisto, jonka vuokran enimmäismäärän määräytymisperusteet vahvisti asuntohallitus, vuokran korottamiselle ei ollut tarvinnut hakea asunto-oikeuden vahvistusta. Kun vuokranantaja oli laissa säädetyllä tavalla ilmoittanut vuokralaiselle 1.3.1983 voimaan tulleesta vuokrankorotuksesta, B oli ollut velvollinen sanotusta ajankohdasta lähtien maksamaan korotetun vuokran siitä huolimatta, että hänen vaatimustaan vuokran alentamisesta ei ollut vielä lainvoimaisesta ratkaistu. Sen vuoksi asunto-oikeus oli huoneenvuokralain 24 §:n 1 momentin, 49 §:n 1 momentin ja 49 b §:n 1 momentin nojalla velvoittanut B:n kuittia vastaan suorittamaan yhtiölle kanteessa tarkoitetut jäännösvuokrat ajalta 1.3. -31.5.1983 yhteensä 246 markkaa 75 penniä.</p>
      </div>
      <div>
        <h3>Turun HO:n tuomio 7.11.1983</h3>
        <p>HO, jonka tutkittavaksi B oli saattanut asian, oli todennut, että B oli valittanut asunto-oikeuden 23.2.1983 julistamasta tuomiosta HO:een, joka oli antanut tuomionsa asiassa 1.9.1983 ja siinä vahvistanut asunto-oikeuden tuomion. Huoneenvuokralain 49 a §:n nojalla vuokralaisella oli kuitenkin oikeus irtisanoa vuokrasuhde yhden kuukauden kuluessa siitä, kun tuomioistuimen tutkittavaksi saatettu vuokrankorotusta koskeva asia oli lainvoimaisesti ratkaistu. Mikäli vuokralainen käytti tuota irtisanomisoikeuttaan, vuokra pysyi entisen suuruisena vuokrasuhteen loppuun. Näin ollen B:n ei voitu katsoa laiminlyöneen vuokramaksuvelvollisuuttaan. Tämän vuoksi HO oli kumoten asunto-oikeuden tuomion, hylännyt yhtiön kanteen ennenaikaisena.</p>
      </div>
    </div>
    <div>
      <h2 id="19840202tmuukas0">KORKEIN OIKEUS</h2>
      <p>Yhtiö pyysi valituslupaa ja haki muutosta HO:n tuomioon vaatien HO:n tuomion kumoamista ja kanteensa hyväksymistä sekä lisäksi B:n velvoittamista suorittamaan vuokrankorotusosuuden 82,25 markkaa kuukaudelta myös ajalta 1.2. - 28.2. ja 1.6. -31.10.1983 eli kaikkiaan 740,25 markkaa korkoineen. Valituslupa myönnettiin ja B antoi häneltä pyydetyn vastauksen.</p>
    </div>
    <div>
      <h2 id="19840202tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Yhtiön vaatimus B:n velvoittamisesta suorittamaan vuokrankorotusosuudet ajalta 1.2. - 28.2. ja 1.6. - 31.10.1983 sekä korkovaatimus on esitetty vasta KKO:ssa.</p>
        <p>Kiinteistö-Oy A:n B:lle vuokraama huoneisto sijaitsee vuokratalossa, jonka rakentamista varten on myönnetty valtion varoista asuntolainaa ja jonka keskimääräisen enimmäisvuokran tai enimmäisvuokran määräytymisperusteet vahvistaa asuntohallitus. Myös tällaisen huoneiston kokonaisvuokraa voidaan tuomioistuimessa vaatia alennettavaksi huoneenvuokralain 48 §:ssä säädetyillä perusteilla. Sitä vastoin huoneenvuokralain 49 §:n 2, 3 ja 4 momentin säännökset mahdollisuudesta saattaa vuokran korotus tuomioistuimen tutkittavaksi ja vahvistettavaksi eivät lain 49 b §:n 1 momentin mukaan sovellu tällaisen vuokratalon huoneistoon. Näin ollen yhtiön ja B:n vuokrasuhteeseen ei myöskään voida soveltaa lain 49 a §:n säännöstä vuokran pysymisestä vuokran korotusta koskevan tuomioistuinmenettelyn aikana entisen suuruisena.</p>
        <p>Asunto-oikeuden vuokran korotusvaatimuksesta ja B:n maksuvelvollisuudesta lausumat perusteet hyväksytään.</p>
      </div>
      <div>
        <h3>Tuomiolauselma</h3>
        <p>Vuokran korotusta ajalta 1. - 28.2. ja 1.6. - 31.10.1983 sekä korkoa koskevat vaatimukset jätetään tutkimatta.</p>
        <p>HO:n tuomio kumotaan ja asia jätetään asunto-oikeuden tuomion lopputuloksen varaan.</p>
        <div>
          <p>Ratkaisuun osallistuneet: oikeusneuvokset Saarni-Rytkölä, Ådahl, Nikkarinen, Lehtonen ja Roos.</p>
        </div>
      </div>
    </div>
  </finlex:content>
</finlex:document>
