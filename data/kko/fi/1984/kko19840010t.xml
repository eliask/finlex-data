<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840010t</dcterms:identifier>
  <finlex:ecliIdentifier>ECLI:FI:KKO:1984:II10</finlex:ecliIdentifier>
  <dcterms:title>KKO:1984-II-10</dcterms:title>
  <dcterms:description>
    <p>
      <strong>Työsopimuslaki</strong>
    </p>
    <p>
      <strong>Lakko</strong>
    </p>
  </dcterms:description>
  <finlex:registerNumber>S82/883</finlex:registerNumber>
  <dcterms:date pvm="19830211">1983-02-11</dcterms:date>
  <finlex:fileCopyNumber>674/83</finlex:fileCopyNumber>
  <dcterms:issued pvm="19840124">1984-01-24</dcterms:issued>
  <dcterms:abstract>
    <p>Työnantaja oli ilmoittanut, että mikäli toisella toimintaalalla julistettu voimalalakko johtaisi tuotantohäiriöihin, tultaisiin kaikki työntekijät lomauttamaan. Työntekijät olivat 22 ja 23.3.1977 olleet lakossa vauhdittaakseen oman työehtosopimuksensa solmimista koskevia neuvotteluja. Voimalalakon alkaessa 24.3.1977 saapui osa työntekijöistä aamulla työpaikalle osan jäädessä edelleen pois. Useimmat paikalla olleet työntekijät oli lomautettu samana päivänä sähkönjakelun häiriöiden vuoksi. Koska ne työntekijät, jotka olivat jääneet pois työstä 24.3.1977, eivät olleet olleet työnantajan käytettävissä toiminnan päättyessä, hylättiin heidän lomautusajan palkkaa koskevat vaatimuksensa.</p>
    <p>Ään.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840010taloa0">MÅLETS HANDLÄGGNING I DE LÄGRE INSTANSERNA</a>
    <a href="19840010tmuukas0">HÖGSTA DOMSTOLEN</a>
    <a href="19840010tyloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19840010t.kko">
    <div>
      <h2 id="19840010taloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Närpes HR:s utslag 5.6.1980</h3>
        <p>HR hade funnit utrett, att de i utslaget namngivna arbetstagarna, till antalet 346, vid Ab A hade transporterat sina lönefordringar på Tekstiili- ja Vaatetustyöväen Liitto r.y. benämnda registrerade förening för den tid, med början 24.3.1977, under vilken Finlands Tekniska Funktionärsorganisationens Centralförbund r.f. utlyst strejk, varvid elleveranserna till nämnda företag avbrutits och arbetet därför avstannat vid bolagets produktionsanläggningar i Närpes och Teuva kommuner.</p>
        <p>Tekstiili- ja Vaatetustyöväen Liitto r.y. hade såsom kärande krävt att arbetsgivaren, Ab A såsom svarande skyldigkändes att till käranden utbetala ovan avsedda arbetstagares löner i enlighet med deras medelarbetsförtjänst, för en tid av två veckor från före nämnda strejks utbrytande.</p>
        <p>Ab A hade motsatt sig kärandens yrkanden på den grund, att bolaget permitterat arbetstagarna under nämnda tid samt att det hinder som elkraftsstrejken utgjort inte borde anses såsom jämförbart med eldsvåda eller exeptionell naturtilldragelse, under vilken tid arbetstagarna vore berättigade till lön.</p>
        <p>Med beaktande av de omständigheter som framkommit vid nämnda strejks utbrytande, varvid arbetsgivaren meddelat arbetstagarna, att dessa vid en eventuell elkraftsstreik skulle permitteras samt att arbetsgivaren därigenom låtit arbetstagarna förstå att arbete inte under denna tid skulle erbjudas arbetstagarna, men däremot arbetstagarna under denna tid varit villiga att utföra arbete, och emedan avbrotten i elleveranserna borde anses jämförbara med ett sådant av arbetstagare och arbetsgivare oberoende hinder, vilket avsågs i 27 § 2 momentet lagen om arbetsavtal och då arbetsgivaren ej visat, att denne i detta fall varit berättigad att i den ordning som avsågs i 30 § sagda lag eller i där åsyftat avtal permittera arbetstagarna samt emedan arbetstagarna enligt den förebragta utredningen hade utfört arbete på såväl tim- som ackordlönsbasis och det ej heller visats, att förhållandena när arbetet upphörde väsentligen skulle ha varit förändrade härvidlag, hade HR med stöd av 27 § 2 momentet lagen om arbetsavtal förpliktat Ab A att till Tekstiili- ja Vaatetustyöväenliitto r.y. utbetala 246.061 mark 58 penni jämte 6 procents ränta räknat från 1.6.1977 samt att ersätta kärandens rättegångskostnader med skäligen uppskattade 9.355 mark 20 penni.</p>
      </div>
      <div>
        <h3>Vasa HovR:s dom 20.8.1982</h3>
        <p>HovR, under vars prövning Ab A hade dragit målet, lät saken bero vid HR:s utslag i övrigt utom att det belopp, vilket bolaget hade ålagts att erlägga till Tekstiili- ja Vaatetustyöveän Liitto r.y., nedsattes beräknat enligt arbetstagarnas grundtimlön till 212.875 mark 16 penni jämte i HR:s utslag angiven ränta.</p>
      </div>
    </div>
    <div>
      <h2 id="19840010tmuukas0">HÖGSTA DOMSTOLEN</h2>
      <p>Ab A anhöll om besvärstillstånd och sökte ändring i HovR:s dom. Bolaget yrkade sådan ändring av HovR:s dom, att det belopp bolaget ålagts erlägga nedsattes till 33.455,26 mark, vilket belopp avsåg lönen beräknad enligt grundtimlön för de arbetstagare, som infunnit sig på arbetsplatsen sedan den s.k. kraftverksstreiken utbrutit. Bolaget upprepade sitt redan i HR gjorda påstående, att de arbetstagare, som utblivit från sina arbetsplatser, hade 24.3.1977 och även därefter fortsatt sin egen strejk, som de två dagar tidigare inlett för att påskynda förhandlingarna om ingående av sitt eget kollektivavtal. Besvärstillstånd meddelades och Tekstiili- ja Vaatetustyöväen Liitto r.y. ingav bemötande.</p>
    </div>
    <div>
      <h2 id="19840010tyloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>Ab A hade 9.3.1977 i anledning av att strejk i kraftverksbranschen utlysts av Suomen Teknisten Toimihenkilöjärjestöjen Keskusliitto r.y. och vissa av dess medlemsförbund gett sina arbetstagare i Närpes och Teuva permitteringsvarsel av följande innehåll: "Om produktionsstörningar inträffar under en eventuell strejk bland kraftverks- och eldistributionspersonalen kommer samtliga anställda att permitteras".</p>
        <p>Vid bolagets produktionsinrättningar i Närpes och Teuva hade arbetet legat nere 22. och 23.3.1977, emedan arbetstagarna strejkat för att påskynda förhandlingarna om ingående av sitt eget kollektivavtal.</p>
        <p>Den i permitteringsvarslet avsedda s.k. kraftverksstrejken började 24.3.1977 på morgonen. Vid arbetstidens början samma dag hade en del av bolagets arbetstagare, som strejkat de två föregående dagarna, infunnit sig på sina arbetsplatser medan en del fortsättningsvis uteblivit. På grund av störningar i eldistributionen hade man varit tvungen att stoppa driften i produktionsinrättningarna i Närpes efter en timme och i Teuva efter fyra timmar. Därefter hade de flesta närvarande arbetstagarna permitterats, medan för en del arbetstagare kunde ordnas arbete för en tid framöver. Arbetet återupptogs i normalt omfång 20.4.1977.</p>
        <p>Kraftverksstrejken utgjorde för de anställda hos Ab A i 27 § 2 mom. lagen om arbetsavtal avsett hinder för utförande av arbete och arbetstagare, som avtalsenligt stått till arbetsgivarens förfogande, var därför berättigad till lön för högst två veckor av den tid hindret varat.</p>
        <p>De arbetstagare, vilka strejkade 22 och 23.3.1977 och inte infann sig på arbetsplatsen 24.3.1977 har inte avtalsenligt stått till arbetsgivarens förfogande när driften stoppades på grund av kraftverksstrejken och de är därför inte berättigade till lön under den tid arbetet hindrades av sagda orsak. Däremot är de arbetstagare, vilka avtalsenligt inledde arbetet 24.3.1977, berättigade till lön i enlighet med nämnda lagrum.</p>
        <p>Lönebeloppen uträknas såsom skett i HovR:s till denna del laga kraft vunna dom och utgör för de till lön berättigade arbetstagarna (till antalet 57) sammanlagt 33.455,96 mark.</p>
      </div>
      <div>
        <h3>Domslut</h3>
        <p>Ab A förpliktas att till Tekstiili- ja Vaatetustyöväen Liitto r.y. betala sammanlagt 33.455 mark 96 penni jämte 6 procents årlig ränta räknat från 1.6.1977. Emedan käromålet till väsentlig del förkastats, nedsättes det belopp bolaget skall betala som ersättning för förbundets kostnader i HR till 3.000 mark.</p>
        <p>De skiljaktiga ledamöternas yttranden.</p>
        <p>Extraordinarie justitierådet Mäkinen: Jag är av samma uppfattning som majoriteten rörande handelseförloppet liksom därom, att kraftverksstrejken utgjorde sådant hinder, som avses i 27 § 2 mom. lagen om arbetsavtal. Däremot anser jag av utredningen i målet framgå, att de arbetstagare, som 24.3.1977 uteblev från arbetet, ansett det vara onödigt att infinna sig då i permitteringsvarslet avsedd kraftverksstrejk utbrutit. Enär arbetstagarna inte permitterats har förfarandet varit i strid med deras skyldigheter. Detta kunde ha lett till förlust helt eller delvis av den lön, som avses i förenämnda lagrum, ifall det varit möjligt att för de uteblivna arbetstagarna ordna arbete under den tid hindret varade. Bolaget har dock inte påstått, att under två veckor från 24.3.1977 räknat sådant arbete blivit ogjort, som kunde ha utförts trots störningar i eldistributionen. För den skull finner jag bolagets samtliga arbetstagare oberoende av om de anmälde sig i tjänst 24.3.1977 eller inte vara berättigade till lön för sagda tvåveckorsperiod. På denna grund stannar jag vid det slut, vartill HovR kommit i sin dom. I anseende till sakens beskaffenhet låter jag Tekstiili- ja Vaatetustyöveän Liitto r.y. själv stå för sina kostnader i HD.</p>
        <p>Justitierådet Hämäläinen: Jag är ense med extraordinarie justitierådet Mäkinen.</p>
        <div>
          <p>I avgörandet deltog justitieråden Portin, Hämäläinen, Hiltunen och af Hällström samt extraordinarie justitierådet Mäkinen.</p>
        </div>
      </div>
    </div>
  </finlex:content>
</finlex:document>
