<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840079t</dcterms:identifier>
  <finlex:ecliIdentifier>ECLI:FI:KKO:1984:II79</finlex:ecliIdentifier>
  <dcterms:title>KKO:1984-II-79</dcterms:title>
  <dcterms:description>
    <p>
      <strong>Maksuton oikeudenkäynti</strong>
      <span>Muutoksenhaku</span>
      <span>Yksityistielaki</span>
    </p>
  </dcterms:description>
  <finlex:registerNumber>M83/120</finlex:registerNumber>
  <dcterms:date pvm="19831122">1983-11-22</dcterms:date>
  <finlex:fileCopyNumber>4466 b/83</finlex:fileCopyNumber>
  <dcterms:issued pvm="19840508">1984-05-08</dcterms:issued>
  <dcterms:abstract>
    <p>Yksityisistä teistä annetussa laissa tarkoitetussa asiassa julistettuun maaoikeuden päätökseen siltä osin kuin siinä on hylätty maaoikeudessa tehty pyyntö maksuttoman oikeudenkäynnin myöntämisestä haetaan muutosta valituslupaa pyytämättä.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840079taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840079t.kko">
    <div>
      <h2 id="19840079taloa0">ASIAN KÄSITTELY ALEMMISSA OIKEUKSISSA</h2>
      <p>Uuraisten kunnan tielautakunta oli 3.12.1980 tekemällään päätöksellä yksityisistä teistä annetun lain 69 §:n nojalla päättänyt yhdistää sanotun kunnan Kuukkajärven kylässä olevat Kellomäen, Luhtalan ja Parikkalan yksityistiet Parikkalan yksityistieksi ja perustaa tietä koskevien asioiden hoitamista varten tiekunnan sekä vahvistanut tieyksiköt tienpitokustannusten jakamiseksi tieosakkaiden kesken. Tyytymättöminä tielautakunnan päätökseen mainitun yksityistien tieosakkaat A ja B yhteisesti olivat hakeneet siihen muutosta MO:ssa vaatien, että tielautakunnan päätös kumotaan tai että ainakin heille määrättyjä tieyksiköitä alennetaan. MO:ssa A ja B olivat, esittäen kumpikin asianmukaisen selvityksen varallisuusoloistaan, pyytäneet, että heille myönnettäisiin maksuton oikeudenkäynti asiassa taannehtivasti 2.1.1981 lukien ja että heidän avustajakseen määrättäisiin asianajaja H.</p>
      <p>Pohjois-Suomen MO p. 18.5.1983 oli, samalla kun se oli hylännyt A:n ja B:n valituksen, hylännyt myös heidän maksutonta oikeudenkäyntiä ja avustajan määräämistä koskevan pyyntönsä.</p>
      <p>Pyytäen oikeudenkäymiskaaren 30 luvun 3 §:n nojalla valituslupaa A ja B hakivat muutosta MO:n päätökseen sekä pääasian että maksuttoman oikeudenkäynnin myöntämisen osalta.</p>
    </div>
    <div>
      <h2 id=""/>
      <p>KKO p. käsitteli valituslupahakemuksen pääasian osalta erillisenä asiana.</p>
      <p>Maksuttoman oikeudenkäynnin epäämistä koskevalta osalta KKO, MO:n ilmoitusta, jonka mukaan päätökseen saa yksityisistä teistä annetun lain 104a §:n mukaisesti hakea muutosta valittamalla vain, jos KKO oikeudenkäymiskaaren 30 luvun 3 §:n nojalla myöntää valitusluvan, siten täydentäen, että maksuttoman oikeudenkäynnin epäämistä koskevalta osalta päätökseen sai hakea muutosta valittamalla valituslupaa pyytämättä, otti A:n ja B:n maksuttoman oikeudenkäynnin myöntämistä tarkoittavan valituksen tutkittavakseen niinkuin se olisi tehty pyytämättä valituslupaa ja katsoi, ettei ollut syytä muuttaa MO:n ratkaisua. MO:n päätös jäi siis maksutonta oikeudenkäyntiä koskevalta osalta pysyväksi. Maksuttomasta oikeudenkäynnistä annetun lain 27 §:n 2 momentin nojalla A ja B velvoitettiin yhteisvastuullisesti korvaamaan valtiolle MO:n päätöksestä menevä leimavero 25 markkaa ja lunastusmaksu 19 markkaa 50 penniä, joiden suorittamisesta he olivat muutoksenhaun yhteydessä vapautuneet.</p>
      <div>
        <h3>Eri mieltä olevan jäsenen lausunto</h3>
        <p>Ylimääräinen oikeusneuvos Virolainen: MO:n puheena olevaan päätökseen saa pääasian osalta hakea muutosta MO:n antaman muutoksenhakuosoituksen mukaisesti KKO:lta valittamalla vain, jos KKO oikeudenkäymiskaaren 30 luvun 3 §:n nojalla myöntää valitusluvan. Maksuttomasta oikeudenkäynnistä annetun lain 24 §:n mukaan pääasian ratkaisun yhteydessä sanotun lain nojalla tehtyyn ratkaisuun tyytymätön taas saa hakea muutosta siinä ajassa ja samassa järjestyksessä kuin pääasian ratkaisuun haetaan muutosta. Viimeksi mainittu säännös on tulkinnanvarainen sikäli, ettei siitä selvästi ilmene, tarkoitetaanko siinä mainitulla muutoksenhakujärjestyksellä myös muutoksenhakuoikeutta ja sitä koskevia rajoituksia, vai ainoastaan muutoksenhakumenettelyä. Jälkimmäinen tulkintavaihtoehto on sopusoinnussa sen muutoksenhakuoikeudessamme vallalla olevan periaatteen kanssa, jonka mukaan asia on voitava pääsäännön mukaan saattaa ainakin kahden oikeusasteen ratkaistavaksi. HO:n ensimmäisenä oikeusasteena antaman ratkaisun osalta tämä ilmenee oikeudenkäymiskaaren 30 luvun 2 §:n 2 momentista, jonka mukaan sanottuun ratkaisuun saa hakea muutosta KKO:lta valituslupaa pyytämättä.</p>
        <p>Sanotun periaatteen mukaisesti KKO on täysistuntoratkaisussaan KKKO:1977-II-67 katsonut, että HO:n toisena oikeusasteena käsittelemässä rikosjutussa antamaan päätökseen siltä osin kuin siinä oli hylätty vasta HO:ssa tehty pyyntö maksuttoman oikeudenkäynnin myöntämisestä ja oikeudenkäyntiavustajan määräämisestä oli haettava muutosta valittamalla, muutoksenhakulupaa siis pyytämättä. Tästä ratkaisusta ilmenevää oikeusohjetta noudattaen KKO on ratkaisussa KKO:1978-II-81, toisin kuin ratkaisussa KKO:1974-II-43, katsonut, että myös MO:n päätökseen, jolla MO:ssa tehty maksutonta oikeudenkäyntiä ja oikeudenkäyntiavustajan määräämistä koskeva pyyntö oli hylätty yksityisistä teistä annetussa laissa tarkoitetussa asiassa, haetaan muutosta valittamalla, vaikka samassa yhteydessä ratkaistuun pääasiaan muutosta haettaessa oli pyydettävä KKO:n lupa.</p>
        <p>Mainituista ratkaisuista ilmenevä periaate on saanut kuitenkin väistyä haettaessa muutosta päätökseen, jolla HO ja vesiylioikeus ovat hylänneet siellä tehdyn pyynnön maksuttoman oikeudenkäynnin myöntämisestä. Maksuttomasta oikeudenkäynnistä annetun lain 26 §:ää on nimittäin 2.2.1979 muutettu siten, että sanotun pykälän 2 momentin mukaan HO:n ja vesiylioikeuden antamaan, lain 23 §:n 1 momentissa ja 24 §:ssä tarkoitettuun ratkaisuun saa hakea muutosta vain, jos KKO myöntää valitusluvan. Siten esimerkiksi päätökseen, jolla HO on hylännyt siellä tehdyn pyynnön maksuttoman oikeudenkäynnin myöntämisestä, ei saa hakea muutosta ilman KKO:n lupaa riippumatta siitä, onko HO käsitellyt pääasian, johon maksutonta oikeudenkäyntiä koskeva asia liittyy, ensimmäisenä vai toisena oikeusasteena.</p>
        <p>Vaikka edellä mainitun lainmuutoksen yhteydessä ei olekaan puututtu MO:n maksuttomasta oikeudenkäynnistä annetun lain nojalla antamista ratkaisuista tehtävään muutoksenhakuun, katson, että maksuttomasta oikeudenkäynnistä annetun lain 26 §:n 2 momentista ilmenevää oikeusohjetta on noudatettava myös haettaessa muutosta MO:n pääasian ratkaisun yhteydessä antamaan päätökseen, jolla MO:ssa tehty maksuttoman oikeudenkäynnin myöntämistä tai oikeudenkäyntiavustajan määräämistä koskeva pyyntö on hylätty yksityisistä teistä annetussa laissa tarkoitetussa asiassa. Puoltamani laintulkinta ei ole ristiriidassa maksuttomasta oikeudenkäynnistä annetun lain 24 §:n sanamuodon kanssa ja se vastaa muutenkin muutoksenhakuoikeudessamme noudatettavaa periaatetta, jonka mukaan pääasian ratkaisun yhteydessä tehtyihin sivukysymyksiä, kuten esimerkiksi juuri oikeudenkäyntikuluja koskeviin ratkaisuihin haetaan muutosta samalla tavalla ja myös samoin rajoituksin kuin pääasiaratkaisuun. MO toimii yksityisistä teistä annetussa laissa tarkoitetussa asiassa toisena oikeusasteena eli ylioikeutena käsitellessään tielautakunnan päätöksistä sinne tehtyjä valituksia kuten KKO:n ratkaisusta KKO:1965-I-2 ilmenee. MO:n sanotunlaisessa asiassa ensimmäisenä oikeusasteena ratkaisemat maksutonta oikeudenkäyntiä koskevat kysymykset ovat rinnastettavissa tuossa pääasiassa tehtyyn maaoikeusmenettelyä koskevaan kuluvaatimukseen. Tällaisesta vaatimuksesta annettuun ratkaisuun ei saa hakea muutosta ilman KKO:n lupaa. Näin ollen ei ole perusteltua, että muutoksenhakuoikeus on puheena olevien, myös taloudelliselta merkitykseltään toisiaan vastaavien kysymysten osalta erilainen.</p>
        <p>Päädyn näin ollen siihen tulokseen, että MO:n ratkaisuun, jolla MO on hylännyt maksuttoman oikeudenkäynnin myöntämistä ja oikeudenkäyntiavustajan määräämistä koskevan pyynnön yksityisistä teistä annetussa laissa tarkoitetun pääasiaratkaisun yhteydessä saa hakea muutosta vain jos KKO myöntää valitusluvan. Näin ollen hakemus olisi myös tältä osin käsiteltävä kolmijäsenisessä jaostossa. Enemmistön päätettyä käsitellä hakemuksen valituksena olen KKO:n päätöslauselman lopputuloksesta ilmenevällä kannalla.</p>
        <div>
          <p>Ratkaisuun osallistuneet: oikeusneuvokset Ailio, Takala ja Lindholm sekä ylimääräinen oikeusneuvos Setälä</p>
        </div>
      </div>
    </div>
  </finlex:content>
</finlex:document>
