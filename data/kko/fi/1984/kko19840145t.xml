<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840145t</dcterms:identifier>
  <finlex:ecliIdentifier>ECLI:FI:KKO:1984:II145</finlex:ecliIdentifier>
  <dcterms:title>KKO:1984-II-145</dcterms:title>
  <dcterms:description>
    <p>
      <strong>Virkamies</strong>
      <span>Sijaisrangaistus</span>
    </p>
  </dcterms:description>
  <finlex:registerNumber>R83/764</finlex:registerNumber>
  <dcterms:date pvm="19840305">1984-03-05</dcterms:date>
  <finlex:fileCopyNumber>851</finlex:fileCopyNumber>
  <dcterms:issued pvm="19840912">1984-09-12</dcterms:issued>
  <dcterms:abstract>
    <p>Syytetty oli ollut väliaikaisesti erotettuna virkamiehen vastuulla hoitamastaan toimesta siinä tekemiensä rikosten vuoksi ja sen jälkeen omasta pyynnöstään saanut eron. Sijaisrangaistusta ei ollut tuomittava, kun palvelussuhde oli päättynyt hänen syykseen luettujen rikosten johdosta.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840145taloa0">ASIAN KÄSITTELY ALEMMISSA OIKEUKSISSA</a>
    <a href="19840145tyloa0">KORKEIN OIKEUS</a>
  </dcterms:tableOfContents>
  <finlex:content id="s19840145t.kko">
    <div>
      <h2 id="19840145taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kuopion RO:n päätös 31.3.1982</h3>
        <p>RO oli päätöksellään, tuomitessaan A:n jatketusta tahallisesta hyötymistarkoituksessa tehdystä virkarikoksesta ja sen kanssa osaksi yksin teoin tehdyistä jatketusta virkamiehenä tehdystä kavaltamisesta ja sen salaamiseksi tehdystä väärentämisestä sekä virassa erittäin raskauttavien asianhaarain vallitessa tehdystä petoksesta 1 vuodeksi 8 kuukaudeksi vankeuteen ja velvoittaessaan hänet suorittamaan Keskusmetsälautakunta Tapiolle ja valtiolle eräitä korvauksia, tuominnut A:n rikoslain 2 luvun 9 §:n nojalla viraltapanon sijasta 3 kuukaudeksi vankeuteen eli, kun rangaistukset yhdistettiin, pidettäväksi 1 vuoden 9 kuukautta vankeudessa.</p>
      </div>
      <div>
        <h3>Itä-Suomen HO:n päätös 20.9.1983</h3>
        <p>HO, jonka tutkittavaksi virallinen syyttäjä ja A olivat saattaneet jutun, oli päätöksellään, tuomitessaan A:n jatketusta rikoksesta, joka käsittää virkamiehenä tehtyjä kavaltamisia ja niiden salaamiseksi tehtyjä väärentämisiä sekä tahallisia hyödyttämistarkoituksessa tehtyjä virkarikoksia, 1 vuodeksi 6 kuukaudeksi vankeuteen ja velvoittaessaan hänet suorittamaan Keskusmetsälautakunta Tapiolle ja valtiolle eräitä korvauksia, tuominnut A:n RO:n soveltaman lainkohdan nojalla viraltapanon sijasta 6 kuukaudeksi vankeuteen eli, kun rangaistukset yhdistettiin, pidettäväksi 1 vuoden 8 kuukautta vankeudessa.</p>
      </div>
    </div>
    <div>
      <h2 id="19840145tyloa0">KORKEIN OIKEUS</h2>
      <p>Pyytäen valituslupaa A haki muutosta HO:n päätökseen. A:lle myönnettiin valituslupa siltä osin kuin hakemus koski viraltapanon sijaisrangaistuksen tuomitsemista. Virallinen syyttäjä ja Keskusmetsälautakunta Tapio antoivat pyydetyt vastaukset.</p>
      <p>KKO p. lausui perusteluinaan:</p>
      <p>A on puheena olevassa, työsopimuksen perusteella hoitamassaan toimessa Keskusmetsälautakunta Tapion Kuopion metsänparannuspiirin metsäteknikkona toiminut metsälautakunnista annetun lain 16 §:n 1 momentissa tarkoitetuin tavoin virkamiehen vastuulla. Tehtävien hoidossa ilmenneiden epäselvyyksien johdosta A:n työnantaja on väliaikaisesti purkanut palvelussuhteen. Tämän jälkeen A:lle on hänen omasta pyynnöstään myönnetty ero sanotusta metsäteknikon toimesta 11.12.1979 alkaen. Koska A:n palvelussuhde on kysymyksessä olevan jatketun rikoksen johdosta päättynyt viimeksi mainitusta päivästä lukien ja hän siten on jo menettänyt toimensa noiden tekojen johdosta, hänelle ei niin ollen ole viraltapanon asemesta tuomittava erityistä sijaisrangaistusta.</p>
      <p>Edellä lausumillaan perusteilla KKO, muuttaen HO:n päätöstä, poisti HO:n lausuman A:lle määrätystä sijaisrangaistuksesta ja vapautti A:n hänelle tältä osin tuomitusta 6 kuukauden vankeusrangaistuksesta. A:n suoritettavaksi siis jäi hänelle jatketusta rikoksesta, joka käsittää virkamiehenä tehtyjä kavaltamisia ja niiden salaamiseksi tehtyjä väärentämisiä sekä tahallisia hyödyttämistarkoituksessa tehtyjä virkarikoksia, tuomittu 1 vuoden 6 kuukauden vankeusrangaistus.</p>
      <div>
        <p>Ratkaisuun osallistuneet: oikeusneuvokset Ailio, Hämäläinen, Riihelä ja af Hällström sekä ylimääräinen oikeusneuvos Setälä</p>
      </div>
    </div>
  </finlex:content>
</finlex:document>
