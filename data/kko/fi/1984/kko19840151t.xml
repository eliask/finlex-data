<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840151t</dcterms:identifier>
  <finlex:ecliIdentifier>ECLI:FI:KKO:1984:II151</finlex:ecliIdentifier>
  <dcterms:title>KKO:1984-II-151</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
      <span>Työmatka</span>
      <span>Huimauskohtauksesta johtunut vahingoittuminen</span>
    </p>
  </dcterms:description>
  <finlex:registerNumber>VA82/496</finlex:registerNumber>
  <dcterms:date pvm="19840807">1984-08-07</dcterms:date>
  <finlex:fileCopyNumber>2371</finlex:fileCopyNumber>
  <dcterms:issued pvm="19840921">1984-09-21</dcterms:issued>
  <dcterms:abstract>
    <p>Ollessaan palaamassa työpaikalta asuntoonsa työntekijä oli saamansa huimauskohtauksen johdosta kaatunut kadulla vahingoittaen kätensä. Vahingoittuminen katsottiin työmatkalla sattuneeksi työtapaturmaksi ja sen johdosta määrättiin suoritettavaksi lainmukainen korvaus.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840151taloa0">ASIAN KÄSITTELY ALEMMISSA OIKEUKSISSA</a>
    <a href="19840151tyloa0">KORKEIN OIKEUS</a>
  </dcterms:tableOfContents>
  <finlex:content id="s19840151t.kko">
    <div>
      <h2 id="19840151taloa0">ASIAN KÄSITTELY ALEMMISSA OIKEUKSISSA</h2>
      <p>Paperityöntekijä Elsa A, joka oli B:n työssä, oli 10.6.1981 matkalla työpaikalta asuntoonsa saanut huimauskohtauksen ja kaatunut seurauksin, että hän oli vahingoittunut vasempaan käteen, minkä lisäksi hänen silmälasinsa olivat naarmuuntuneet ja hammasproteesinsa olivat särkyneet. Asiasta oli lainmukaisen korvauksen saamista varten ilmoitettu Keskinäiselle yhtiölle Teollisuusvakuutukselle, jossa B:n työntekijät olivat 20.8.1948 annetun tapaturmavakuutuslain mukaisesti vakuutetut, ja vakuutusyhtiö oli alistanut epäävän päätöksensä vakuutusoikeuteen harkittavaksi.</p>
      <p>Vakuutusoikeus p. 17.8.1982 oli katsonut, että A:n vahingoittuminen, vaikka hänen kaatumisensa oli johtunut huimauskohtauksesta, oli tapaturman aiheuttama ja että myös hänen silmälasinsa ja hammasproteesinsa niin ollen olivat työtapaturman yhteydessä särkyneet. Sen vuoksi vakuutusyhtiö oli määrätty tapaturmavakuutuslain nojalla suorittamaan A:lle kysymyksessä olevan tapaturman johdosta lainmukainen korvaus ja asia oli siitä aiheutuvia toimenpiteitä varten palautettu vakuutusyhtiölle.</p>
    </div>
    <div>
      <h2 id="19840151tyloa0">KORKEIN OIKEUS</h2>
      <p>Vakuutusyhtiö haki muutosta vakuutusoikeuden päätökseen ja A antoi häneltä pyydetyn vastauksen.</p>
      <p>KKO p. tutki asian ja totesi että A:n vahingoittumisen sekä silmälasien ja hammasproteesin särkymisen välittömänä syynä oli ollut hänen kaatumisensa. Tämä tapaturma oli kohdannut A:ta hänen ollessaan palaamassa työpaikalta asuntoonsa ja siis tapaturmavakuutuslain 4 §:n 1 momentin 2 b kohdassa tarkoitetuissa työstä johtuvissa olosuhteissa. Kysymyksessä oli siis työtapaturma. A:n kaatuminen oli johtunut hänen ilman ulkoista syytä saamastaan huimauskohtauksesta. Tapaturmavakuutuslain 1 §:n 1 momentin mukaan työntekijällä oli oikeus saada korvausta työtapaturmasta sen mukaan kuin sanotussa laissa säädettiin. Tästä työtapaturman korvattavuutta koskevasta pääsäännöstä oli eräitä poikkeuksia, mutta laissa ei ollut säädetty eikä tapaturmavakuutuksen tarkoituksesta muutoinkaan johtunut, että oikeutta korvaukseen työtapaturman johdosta ei olisi sellaisessa tapauksessa, jossa vahingoittumiseen johtaneen tapahtumaketjun alkusyynä on ollut työntekijän saama huimauskohtaus.</p>
      <p>Edellä lausumillaan perusteilla KKO katsoi, ettei ollut syytä vakuutusoikeuden päätöksen lopputuloksen muuttamiseen.</p>
      <div>
        <p>Ratkaisuun osallistuneet: oikeusneuvokset Salervo, Ådahl, Lindholm, Ketola ja Aro</p>
      </div>
    </div>
  </finlex:content>
</finlex:document>
