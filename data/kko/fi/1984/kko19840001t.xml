<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840001t</dcterms:identifier>
  <finlex:ecliIdentifier>ECLI:FI:KKO:1984:II1</finlex:ecliIdentifier>
  <dcterms:title>KKO:1984-II-1</dcterms:title>
  <dcterms:description>
    <p>
      <strong>Rangaistustuomion purkaminen</strong>
    </p>
    <p>
      <strong>Jatkettu rikos</strong>
    </p>
  </dcterms:description>
  <finlex:registerNumber>H83/340</finlex:registerNumber>
  <dcterms:date pvm="19831019">1983-10-19</dcterms:date>
  <finlex:fileCopyNumber>4061/83</finlex:fileCopyNumber>
  <dcterms:issued pvm="19840110">1984-01-10</dcterms:issued>
  <dcterms:abstract>
    <p>Syytetty oli lainvoimaisesti tuomittu jatketusta useita osatekoja sisältävästä rikoksesta rangaistukseen, joka oli yhdistetty eräistä muista rikoksista tuomittujen rangaistusten kanssa ehdolliseksi vankeusrangaistukseksi. Myöhemmin tuli ilmi tekoja, jotka saattoivat muodostaa edellä mainitun jatketun rikoksen kanssa yhden jatketun rikoksen. Kun ehdollisen rangaistuksen koetusaika oli jo päättynyt ja rangaistustuomion purkaminen ei olisi ilmeisesti koitunut syytetyn eduksi, aikaisempaa päätöstä ei purettu.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840001taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840001t.kko">
    <div>
      <h2 id="19840001taloa0">ASIAN KÄSITTELY ALEMMISSA OIKEUKSISSA</h2>
      <p>KKO:lle osoittamassaan kirjeessä apulaisoikeuskansleri oli ilmoittanut, että Rovaniemen HO oli 3.7.1980 julistamallaan lainvoiman saaneella päätöksellä tuominnut A:n paitsi muusta syyskuussa 1978, marraskuussa 1978 ja marras-joulukuussa 1978 sekä joulukuussa 1978 tapahtuneesta nuorena henkilönä tehdystä jatketusta rikoksesta, joka käsitti törkeän varkauden ja sen kanssa osittain yksin teoin tehdyn eläinsuojelulain rikkomisen, kuusi varkautta ja niistä yhden kanssa osittain yksin teoin tehdyn eläinsuojelulain rikkomisen, yksin teoin tehdyt varkauden yrityksen ja eläinsuojelulain rikkomisen sekä varastetun tavaran kätkemisen, 8 kuukaudeksi vankeuteen sekä että rangaistus oli yhdistetty muihin jutussa tuomittuihin rangaistuksiin 11 kuukaudeksi 20 päiväksi vankeutta ja määrätty ehdolliseksi 31.12.1980 päättyvin koetusajoin. Koska virallinen syyttäjä oli Ylitornion KO:n istunnossa 10.5.1983 vaatinut A:lle rangaistusta marras-joulukuussa 1978 tapahtuneista varkaudesta ja varastetun tavaran kätkemisestä ja kun tuossa syytteessä tarkoitetut teot, jos A havaittaisiin niihin syylliseksi, ja Rovaniemen HO:n päätöksessä hänen syykseen luetut edellä mainitut rikokset saattoivat muodostaa yhden jatketun rikoksen, apulaisoikeuskansleri oli saattanut asian KKO:n tietoon sellaista toimenpidettä varten, johon ehkä oli aihetta.</p>
    </div>
    <div>
      <h2 id=""/>
      <p>KKO p. tutki asian ja havaitsi, että Rovaniemen HO oli lainvoiman saaneella päätöksellään tuominnut A:n päätöksen kohdassa I 6, 9, 11 - 13, 15 - 16 ja 20 nuorena henkilönä syyskuussa, marraskuussa ja marras-joulukuussa sekä joulukuussa vuonna 1978 tehdystä jatketusta rikoksesta, joka käsitti törkeän varkauden ja sen kanssa osittain yksin teoin tehdyn eläinsuojelulain rikkomisen, kuusi varkautta ja niistä yhden kanssa osittain yksin teoin tehdyn eläinsuojelulain rikkomisen, yksin teoin tehdyt varkauden yrityksen ja eläinsuojelulain rikkomisen sekä varastetun tavaran kätkemisen, 8 kuukaudeksi vankeuteen. Tämä rangaistus ja muut hänelle samassa jutussa tuomitut vankeusrangaistukset oli yhdistetty 11 kuukaudeksi 20 päiväksi vankeutta ja yhdistetty rangaistus määrätty ehdolliseksi 31.12.1980 päättyvin koetusajoin.</p>
      <p>Virallisen syyttäjän Ylitornion KO:ssa 10.5.1983 A:n syyksi väittämät varkaus ja varastetun tavaran kätkeminen marras-joulukuussa 1978 sekä Rovaniemen HO:n edellä selostettu A:n syyksi lukema jatkettu rikos saattoivat tosin muodostaa yhden jatketun rikoksen. Siihen nähden, että HO:n tuomitseman yhdistetyn ehdollisen rangaistuksen koetusaika oli päättynyt jo 31.12.1980, ei kuitenkaan ollut ilmeistä, että Ho:n päätöksen purkaminen koituisi A:n eduksi. Tämän vuoksi KKO katsoi, ettei apulaisoikeuskanslerin hakemus antanut aihetta toimenpiteisiin.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Lehtonen ja Ketola sekä ylimääräiset oikeusneuvokset Mäkinen ja Hagman</p>
      </div>
    </div>
  </finlex:content>
</finlex:document>
