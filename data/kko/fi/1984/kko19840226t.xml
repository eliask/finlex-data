<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840226t</dcterms:identifier>
  <finlex:ecliIdentifier>ECLI:FI:KKO:1984:II226</finlex:ecliIdentifier>
  <dcterms:title>KKO:1984-II-226</dcterms:title>
  <dcterms:description>
    <p>
      <strong>Avioliittolaki</strong>
      <span>Vahingonkorvaus</span>
      <span>Tasinko-oikeuden menettäminen</span>
    </p>
  </dcterms:description>
  <finlex:registerNumber>S83/1079</finlex:registerNumber>
  <dcterms:date pvm="19840308">1984-03-08</dcterms:date>
  <finlex:fileCopyNumber>910</finlex:fileCopyNumber>
  <dcterms:issued pvm="19841228">1984-12-28</dcterms:issued>
  <dcterms:abstract>
    <p>Syyntakeettomana suorittamansa teon johdosta puolisoa ei voitu pitää AL 78 §:n 1 ja 3 mom:ssa tarkoitetuin tavoin vastuullisena avioerosta tai siitä, että teko ehkä oli loukannut toista puolisoa.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840226taloa0">ASIAN KÄSITTELY ALEMMISSA OIKEUKSISSA</a>
    <a href="19840226tyloa0">KORKEIN OIKEUS</a>
  </dcterms:tableOfContents>
  <finlex:content id="s19840226t.kko">
    <div>
      <h2 id="19840226taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne ja vastine Mynämäen KO:ssa</h3>
        <p>Raimo A oli Eila A:lle tiedoksi toimituttamansa haasteen nojalla KO:ssa, vaatiessaan asianosaisten 21.12.1963 solmitun avioliiton purkamista, myös vaatinut, että Eila A julistettaisiin menettäneeksi oikeuden saada osituksessa avio-oikeuden nojalla Raimo A:n omaisuutta ja että hänet velvoitettaisiin suorittamaan Raimo A:lle vahingonkorvausta 10.000 markkaa. Eila A hänelle määrätyn uskotun miehen edustamana oli kanteesta kuultuna, suostuessaan avioerovaatimukseen, vastustanut tasinko-oikeuden menetystä ja vahingonkorvausta koskevia vaatimuksia.</p>
      </div>
      <div>
        <h3>KO:n päätös 25.2.1983</h3>
        <p>KO oli päätöksessään, lausuessaan selvitetyksi, että Eila A oli 4.5.1982 törkeästi pahoinpidellyt Raimo A:ta ja että suoritetun mielentilatutkimuksen mukaan Eila A oli teon tehdessään ollut ymmärrystä vailla, ja tuomitessaan sen vuoksi avioliittolain 72 §:n ja 75 §:n 2 momentin nojalla A:n puolisot avioeroon, saman lain 78 §:n nojalla, hyläten kanteen enemmälti, velvoittanut avioeroon pääasiallisesti syypääksi katsomansa Eila A:n suorittamaan Raimo A:lle vahingonkorvauksena 2.000 markkaa ja, koska Eila A oli kysymyksessä olevalla käyttäytymisellään syvästi loukannut Raimo A:ta, rajoittanut Eila A:n oikeuden saada osituksessa avio-oikeuden nojalla Raimo A:n omaisuutta puoleen siitä, mitä hänelle lain mukaan muutoin olisi tuleva.</p>
      </div>
      <div>
        <h3>Turun HO</h3>
        <p>Raimo A ja Eila A uskotun miehensä edustamana, jotka olivat puolin ja toisin saattaneet jutun HO:n tutkittavaksi, olivat muutoksenhakemuksissaan, Raimo A uudistanut KO:ssa esittämänsä tasinko-oikeuden menettämistä ja vahingonkorvausta koskevat vaatimukset sekä Eila A vaatinut, että hänet vapautettaisiin velvollisuudesta suorittaa KO:n hänen maksettavakseen tuomitsemaa vahingonkorvausta Raimo A:lle ja että KO:n määräys hänen tasinko-oikeutensa rajoittamisesta kumottaisiin.</p>
      </div>
      <div>
        <h3>HO:n tuomio 23.9.1983</h3>
        <p>HO oli jättänyt jutun kysymyksessä olevilta osin KO:n päätöksen varaan.</p>
      </div>
    </div>
    <div>
      <h2 id="19840226tyloa0">KORKEIN OIKEUS</h2>
      <p>Eila A uskotun miehensä edustamana pyysi valituslupaa ja haki muutosta HO:n tuomioon uudistaen HO:ssa esittämänsä vaatimukset. Lupa myönnettiin ja Raimo A vastasi muutoksenhakemukseen.</p>
      <p>KKO t. lausui perusteluinaan:</p>
      <p>Eila A on kysymyksessä olevan pahoinpitelyteon tehdessään ollut ymmärrystä vailla ja siis syyntakeeton. KO on kuitenkin tuominnut puolisot avioeroon, paitsi Eila A:n mielisairauden vuoksi, myös pahoinpitelyn perusteella. Tämänkin perusteen osalta KO:n avioeroratkaisu jää kuitenkin pysyväksi, kun siihen ei ole haettu muutosta.</p>
      <p>Sitä vastoin KKO Eila A:n muutoksenhakemuksesta, koska häntä ei mielisairautensa eikä myöskään syyntakeettomana suorittamansa pahoinpitelyn johdosta voida pitää avioliittolain 78 §:n 1 ja 3 momentissa tarkoitetuin tavoin vastuullisena avioerosta tai siitä, että hänen menettelynsä ehkä on henkisestikin loukannut Raimo A:ta, on vahingonkorvauksen ja tasinko-oikeuden rajoittamisen osalta muuttanut alempien oikeuksien ratkaisuja tuomiolauselmastaan ilmenevällä tavalla.</p>
      <p>Edellä lausumillaan perusteilla KKO kumosi HO:n tuomion ja KO:n päätöksen niiltä osin kuin Eila A oli niillä velvoitettu suorittamaan Raimo A:lle vahingonkorvausta ja rajoitettu hänen oikeuttaan saada osituksessa avio-oikeuden nojalla Raimo A:n omaisuutta. Raimo A:n kanne sanotuilta osilta hylättiin.</p>
      <div>
        <p>Ratkaisuun osallistuneet: oikeusneuvokset Salervo, Ådahl, Lehtonen ja Roos sekä ylimääräinen oikeusneuvos Hagman</p>
      </div>
    </div>
  </finlex:content>
</finlex:document>
