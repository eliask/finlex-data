<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840205t</dcterms:identifier>
  <finlex:ecliIdentifier>ECLI:FI:KKO:1984:II205</finlex:ecliIdentifier>
  <dcterms:title>KKO:1984-II-205</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Haaste rikosasiassa</strong>
    </p>
    <p>
      <strong>Vahingonkorvaus rikoksen perusteella</strong>
    </p>
  </dcterms:description>
  <finlex:registerNumber>R83/271</finlex:registerNumber>
  <dcterms:date pvm="19840201">1984-02-01</dcterms:date>
  <finlex:fileCopyNumber>391</finlex:fileCopyNumber>
  <dcterms:issued pvm="19841123">1984-11-23</dcterms:issued>
  <dcterms:abstract>
    <p>Työturvallisuuslain säännösten rikkomista koskevan jutun yhteydessä työnantaja, jolta asianomistaja vaati vahingonkorvausta, voitiin OK 11 luvun 22 §:n 2 momentin nojalla haastaa vastaamaan suullisella haasteella.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840205taloa0">ASIAN KÄSITTELY ALEMMISSA OIKEUKSISSA</a>
    <a href="19840205tyloa0">KORKEIN OIKEUS</a>
  </dcterms:tableOfContents>
  <finlex:content id="s19840205t.kko">
    <div>
      <h2 id="19840205taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä ja A:n oy C:hen kohdistamasta vahingonkorvausvaatimuksesta, minkä johdosta yhtiö oli esittänyt väitteen, että korvausvaatimus oli jätettävä tutkimatta, koska yhtiötä ei ollut haastettu juttuun vastaamaan kirjallisella haasteella, Virtain KO p. 1.4.1982, hylättyään yhtiön väitteen, koska rikosjutussa suullinenkin haaste oli pätevä, oli tutkinut jutun myös yhtiön osalta ja lausunut selvitetyksi, että D ja E olivat Ähtärin kunnassa, D oy C:n toimitusjohtajana ja E yhtiön tuotantopäällikkönä, laiminlyöneet antaa sahatyömies A:lle ja hitsaaja-levyseppä B:lle työn laadun ja työolosuhteiden edellyttämää opetusta ja ohjausta työssä sattuvan tapaturman välttämiseksi ja antaa heidän työskennellä aluksi pätevän henkilön valvonnan alaisena sekä varmistumatta, että koneet olivat niillä työskenteleviä henkilöitä uhkaavien tapaturmien ehkäisemiseksi tarkoituksenmukaisesti rakennetut seurauksin, että A oli 27.11.1980 loukkaantunut vaikeasti särmäyskoneessa takapotkuun joutuneen lankkuaihion iskiessä A:n vatsan alueelle, jolloin A:n maksa oli repeytynyt sekä osa hänen haimastaan ja mahalaukustaan oli jouduttu poistamaan, ja että B oli 22.7.1981 loukkaantunut hänen vasemman kätensä sormien jäädessä hakkurikoneen kuljettimen ketjun ja rattaan väliin hänen korjatessaan kuljetinta, jolloin B:ltä oli katkennut useita sormia.</p>
      <p>Sen vuoksi KO oli työturvallisuuslain 9 §:n 1 momentin, 29 §:n 1 momentin, 34 §:n ja 49 §:n 1 momentin sekä rikoslain 21 luvun 10 §:n ja 7 luvun 1 §:n nojalla tuominnut D:n ja E:n kummankin kahdesta yksin teoin tehdyistä työturvallisuuslain rikkomisesta ja ruumiinvamman tuottamuksesta sakkorangaistuksiin. Oy C oli velvoitettu suorittamaan A:lle korvaukseksi kivusta ja särystä kohtuulliseksi harkitut 40.000 markkaa ja pysyvästä viasta 50.000 markkaa sekä oikeudenkäyntikuluista 4.430 markkaa.</p>
      <p>Vaasan HO, jossa D, E ja yhtiö hakivat muutosta KO:n päätökseen, p.11.2.1983 oli jättänyt asian KO:n päätöksen varaan.</p>
    </div>
    <div>
      <h2 id="19840205tyloa0">KORKEIN OIKEUS</h2>
      <p>D, E ja oy C yhteisesti pyysivät valituslupaa ja hakivat muutosta HO:n päätökseen. Lupa myönnettiin. Virallinen syyttäjä sekä A ja B antoivat hakemuksen johdosta heiltä pyydetyt vastaukset. Vaasan työsuojelupiirin työsuojelutoimisto antoi siltä pyydetyn lausunnon.</p>
      <p>KKO p. lausui perusteluinaan:</p>
      <p>Oikeudenkäymiskaaren 14 luvun 8 §:n mukaan voidaan rikokseen perustuva yksityisoikeudellinen vaatimus esittää samassa yhteydessä kuin rikoksen johdosta vaaditaan rangaistusta. Saman kaaren 11 luvun 22 §:n 2 momentin mukaan vastaajan haastaminen rikosasiassa saadaan toimittaa myös suullisesti. A:n 16.3.1982 oy C:lle asianmukaisesti tiedoksi toimituttamansa suullisen haasteen nojalla jutussa yhtiöön kohdistamat korvausvaatimukset ovat siten tulleet vireille laillisessa järjestyksessä. Myöskään pääasian osalta ei ole syytä HO:n päätöksen muuttamiseen.</p>
      <p>Näillä perusteilla KKO jätti asian HO:n päätöksen lopputuloksen varaan.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Ådahl, Lehtonen, Ketola ja Aro</p>
      </div>
    </div>
  </finlex:content>
</finlex:document>
