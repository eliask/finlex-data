<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840086t</dcterms:identifier>
  <finlex:ecliIdentifier>ECLI:FI:KKO:1984:II86</finlex:ecliIdentifier>
  <dcterms:title>KKO:1984-II-86</dcterms:title>
  <dcterms:description>
    <p>
      <strong>Alkoholilaki</strong>
    </p>
    <p>
      <strong>Menettämisseuraamus</strong>
    </p>
    <p>
      <strong>Lainkäytön yhtenäisyys</strong>
    </p>
  </dcterms:description>
  <finlex:registerNumber>R83/567</finlex:registerNumber>
  <dcterms:date pvm="19840110">1984-01-10</dcterms:date>
  <finlex:fileCopyNumber>17</finlex:fileCopyNumber>
  <dcterms:issued pvm="19840514">1984-05-14</dcterms:issued>
  <dcterms:abstract>
    <p>Alemmat oikeudet olivat tuomitessaan syytetyn rangaistukseen alkoholijuomien luvattomasta myynnistä hylänneet lakiin perustumattomana sjän vaatimuksen ostajalta takavarikoidun viinapullon julistamisesta valtiolle menetetyksi. KKO tuomitsi tuon pullon AlkoholiL 95 §:n 1 mom:n 2 kohdan nojalla valtiolle menetetyksi. Perusteluissaan KKO viittasi ratkaisunsa 1981 II 116 sisältämään oikeusohjeeseen.</p>
    <p>Ään.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840086taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840086t.kko">
    <div>
      <h2 id="19840086taloa0">ASIAN KÄSITTELY ALEMMISSA OIKEUKSISSA</h2>
      <p>Mikkelin RO p. 2.9.1981 oli, tuomitessaan A:n rangaistukseen siitä että tämä oli 3.2.1981 Mikkelin kaupungissa luvattomasti myynyt 36 markan arvoisen pöytäviinapullon selvittämättä jääneestä kauppahinnasta, hylännyt lakiin perustumattomana virallisen syyttäjän vaatimuksen tuon B:ltä takavarikkoon otetun viinapullon tuomitsemisesta valtiolle menetetyksi.</p>
      <p>Itä-Suomen HO, jossa virallinen syyttäjä oli hakenut muutosta, p. 10.6.1983 oli jättänyt asian RO:n päätöksen varaan ja määrännyt, että takavarikkoon otettu pöytäviinapullo päätöksen saatua lainvoiman oli luovutettava B:lle takaisin. HO oli päätöksensä perusteluissa todennut, että B:tä oli RO:ssa kuultu, paitsi todistajana, myös häneen kohdistetusta menettämisvaatimuksesta.</p>
      <p>Pyytäen valituslupaa virallinen syyttäjä haki muutosta HO:n tuomioon. Lupa myönnettiin, B ei antanut häneltä pyydettyä vastausta.</p>
    </div>
    <div>
      <h2 id=""/>
      <p>KKO p. tutki jutun ja lausui perusteluinaan:</p>
      <p>B on ostanut nyt kysymyksessä olevan, sittemmin takavarikoidun Oy Alko Ab:stä alunperin ostetun pöytäviinapullon A:lta, joka on tuomittu tästä myynnistä rangaistukseen. Todistajana RO:ssa kuultaessa B on pyytänyt, että häneltä takavarikoitu pöytäviinapullo luovutetaan takaisin, ja siten vastannut syyttäjän tuota pulloa koskevaan menettämisvaatimukseen.</p>
      <p>Alkoholin luvatonta myyntiä ei ole, kuten KKO on tiedonantona julkaistussa ratkaisussaan KKO:1981-II-116 todennut, pidettävä sellaisena luovutuksena, jota alkoholilain 95 §:n 4 momentissa tarkoitetaan. Siten luvattomasti myyty alkoholijuoma, jonka hallussapidosta ostajaa ei ole tuomittava rangaistukseen, on tästä huolimatta tuomittava sanotun lain 95 §:n 1 momentin 2 kohdan nojalla menetetyksi.</p>
      <p>Mainituilla perusteilla KKO kumosi HO:n ja RO:n päätökset puheena olevan pöytäviinapullon menettämistä koskevien lausumien osalta ja tuomitsi tuon takavarikoidun pullon valtiolle menetetyksi.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Lindholm: RO:n pöytäkirjan mukaan B:tä ei ole kuultu vastaajana syyttäjän kysymyksessä olevaa pöytäviinapulloa koskevasta menettämisvaatimuksesta, vaan ainoastaan todistajana. Tämän vuoksi poistan alempien oikeuksien lausunnot sanotusta menettämisvaatimuksesta.</p>
        <p>Oikeusneuvos Hämäläinen: RO:n ei olisi pitänyt ottaa kysymyksessä olevassa syytejutussa tutkittavakseen virallisen syyttäjän B:hen kohdistamaa, pöytäviinapullon menetetyksi tuomitsemista koskevaa vaatimusta, koskei B ole ollut oikeudessa vastaajana vaan todistajana. Kun B:lle on edellä sanotuin tavoin varattu tilaisuus vastata virallisen syyttäjän tänne tekemään hakemukseen, katson kuitenkin asian laadun huomioon ottaen, että vaatimus on sanotusta oikeudenkäyntivirheestä huolimatta ilman uutta oikeudenkäyntiä välittömästi täällä ratkaistavissa. Tutkiessani siten jutun, olen sen lopputuloksesta samaa mieltä kuin enemmistö.</p>
      </div>
      <div>
        <p>Ratkaisuun osallistuneet: oikeusneuvokset Miettinen ja Takala sekä ylimääräinen oikeusneuvos Setälä</p>
      </div>
    </div>
  </finlex:content>
</finlex:document>
