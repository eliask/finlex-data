<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840014t</dcterms:identifier>
  <finlex:ecliIdentifier>ECLI:FI:KKO:1984:II14</finlex:ecliIdentifier>
  <dcterms:title>KKO:1984-II-14</dcterms:title>
  <dcterms:description>
    <p>
      <strong>Jakolaki</strong>
      <span>Asianosainen</span>
      <span>Tilit</span>
      <span>Muutoksenhaku</span>
    </p>
  </dcterms:description>
  <finlex:registerNumber>M81/90</finlex:registerNumber>
  <dcterms:date pvm="19830824">1983-08-24</dcterms:date>
  <finlex:fileCopyNumber>3052/83</finlex:fileCopyNumber>
  <dcterms:issued pvm="19840207">1984-02-07</dcterms:issued>
  <dcterms:abstract>
    <p>Halkomisen jako-osakas A oli maksanut toiselle jako-osakkaalle B:lle MO:n päätöksellä tuomitun tilikorvauksen ja sittemmin myynyt halkomisessa saamansa tilan kolmannelle. Omistusoikeus tilaan oli siirtynyt ostajalle heti. Koska tilikorvaus JL 160 §:n mukaan muodosti asianomaiseen tilaan kuuluvan rasituksen, A:lla ei ollut enää tilansa sanotuin tavoin myytyään oikeutta hakea purkuteitse muutosta MO:n tilikorvausta koskevaan päätökseen suorittamansa maksun takaisin saamiseksi.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19840014taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840014t.kko">
    <div>
      <h2 id="19840014taloa0">ASIAN KÄSITTELY ALEMMISSA OIKEUKSISSA</h2>
      <p>B:n hakemuksesta vireille tulleessa halkomistoimituksessa n:o 200751 oli Kiikalan kunnassa olleesta tilasta x muodostettu B:lle tila y ja A:lle tila z. Tilikorvauksia käsitellessään toimitusmiehet olivat 14.2.1980 lopetetuksi julistetussa toimituksessa mainitseminsa perustein tilikorvausten yhdistelmässä velvoittaneet A:n tilan z omistajana suorittamaan B:lle tilan y omistajana korvausta kaikkiaan 2.468 markkaa pöytäkirjassa mainituin tavoin laskettavine korkoineen.</p>
      <p>Etelä-Suomen MO, jossa B oli hakenut tilikorvausten osalta muutosta toimitusmiesten päätökseen, oli 6.11.1980 julistamallaan päätöksellä, koska arvioitaessa asuinrakennuksen käyttöarvoa, jota oli pidetty sen teknistä arvoa vähäisempänä, ei ilmeisesti ollut otettu huomioon asuinrakennuksen sähköistämistä, jonka kustannukset oli arvioitava liittymän osalta 2.900 markaksi ja asennusten osalta 1.100 markaksi, korottanut rakennuksen korvattavaa ja tilissä huomioon otettavaa arvoa 4.000 markalla, joten A:n tilan y tuli suorittaa B:lle tilan z omistajana tiliyhdistelmästä poiketen 4.468 toimitusmiesten määräämän 2.468 markan asemesta.</p>
      <p>KKO:een 18.8.1981 saapuneessa kirjoituksessa A oli vaatinut, että koska B:lle ei ollut aiheutunut kustannuksia hänelle muodostetun tilan sähköistämisestä, MO:n päätös rakennustiliä koskevalta osalta purettaisiin ja A vapautettaisiin suorittamasta MO:n määräämää korotettua tilikorvausta. B antoi häneltä vaaditun vastauksen sekä A ja B vaaditut selitykset.</p>
    </div>
    <div>
      <h2 id=""/>
      <p>KKO p. tutki asian ja totesi, että KKO:een saadun selvityksen mukaan A oli 4.3.1981 maksanut MO:n päätöksellä tuomitun tilikorvauksen B:lle ja sen jälkeen 16.6.1981 päivätyllä kauppakirjalla myynyt hänelle muodostetun tilan z. Omistusoikeus tilaan oli siirtynyt kauppaehtojen mukaan ostajalle heti. Tilikorvaus muodosti JL 160 §:n mukaan asianomaiseen tilaan kuuluvan rasituksen. A:lla ei siten tilansa myytyään enää ollut oikeutta käyttää tilan omistajalle kuuluvaa puhevaltaa tilikorvauksen osalta eikä siis myöskään hakea purkuteitse muutosta MO:n tilikorvausta koskevaan päätökseen suorittamansa maksun takaisin saamiseksi. KKO jätti hakemuksen tutkimatta.</p>
      <div>
        <p>Ratkaisuun osallistuneet: oikeusneuvokset Portin, Hämäläinen ja Lehtonen sekä ylimääräiset oikeusneuvokset Paasikoski ja Mäkinen</p>
      </div>
    </div>
  </finlex:content>
</finlex:document>
