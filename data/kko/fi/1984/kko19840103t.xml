<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840103t</dcterms:identifier>
  <finlex:ecliIdentifier>ECLI:FI:KKO:1984:II103</finlex:ecliIdentifier>
  <dcterms:title>KKO:1984-II-103</dcterms:title>
  <dcterms:description>
    <p>
      <strong>Vakuutussopimus</strong>
    </p>
    <p>
      <strong>Vakuutusmäärän alentaminen</strong>
    </p>
  </dcterms:description>
  <finlex:registerNumber>S83/748</finlex:registerNumber>
  <dcterms:date pvm="19831213">1983-12-13</dcterms:date>
  <finlex:fileCopyNumber>4735/83</finlex:fileCopyNumber>
  <dcterms:issued pvm="19840605">1984-06-05</dcterms:issued>
  <dcterms:abstract>
    <p>Palovakuutussopimus jatkui siihen sovellettavien yleisten palovakuutusehtojen mukaan vuoden kerrallaan, jollei sitä irtisanottu viimeistään kuukautta ennen vakuutusajan päättymistä. Kun sanottujen ehtojen määräykset vakuutusehtojen ja -maksuperusteiden muuttamisesta vakuutuskauden aikana koskivat vain vakuutuksenantajan toimesta tapahtunutta muuttamista, vakuutuksenottajan oli ilmoitettava vakuutetun omaisuuden vakuutusmäärän alentamisesta samassa ajassa kuin vakuutus oli irtisanottava.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840103taloa0">ASIAN KÄSITTELY ALEMMISSA OIKEUKSISSA</a>
    <a href="19840103tyloa0">KORKEIN OIKEUS</a>
  </dcterms:tableOfContents>
  <finlex:content id="s19840103t.kko">
    <div>
      <h2 id="19840103taloa0">ASIAN KÄSITTELY ALEMMISSA OIKEUKSISSA</h2>
      <p>Kommandiittiyhtiö A:n vakuutusyhtiö B:tä vastaan ajaman kanteen johdosta Helsingin RO p. 26.3.1981 oli lausunut selvitetyksi, että kommandiittiyhtiö, jonka Lopen kunnassa oleva puusepäntehdas sekä sen koneet, kalustot ja käsityökoneet oli palon varalta vakuutettu vakuutusyhtiössä kahdella eri vakuutuksella, oli 30.8.1979 muuttanut näiden vakuutusten vakuutusehtoja siten, että kommandiittiyhtiö oli alentanut kummallakin vakuutuksella vakuutettuna olevan omaisuuden vakuutusmäärän 1.000 markaksi.</p>
      <p>Koska kummankin vakuutuksen vakuutuskausi oli alkanut 1.9.1979, RO oli yleisten palovakuutusehtojen 22.1 kohdan nojalla vahvistanut, että sanottujen vakuutuksien vakuutusmäärät olivat 1.9.1979 alkaen 1.000 markkaa sekä velvoittanut vakuutusyhtiön maksamaan kommandiittiyhtiölle oikeudenkäyntikulujen korvauksena 1.000 markkaa.</p>
      <p>Helsingin HO, jonka tutkittavaksi vakuutusyhtiö oli saattanut jutun, t. 18.5.1983 oli jättänyt asian RO:n päätöksen varaan ja velvoittanut vakuutusyhtiön korvaamaan kommandiittiyhtiön kulut HO:ssa 600 markalla.</p>
    </div>
    <div>
      <h2 id="19840103tyloa0">KORKEIN OIKEUS</h2>
      <p>Vakuutusyhtiö haki muutosta HO:n tuomioon. Lupa myönnettiin ja kommandiittiyhtiö antoi siltä pyydetyn vastauksen.</p>
      <p>KKO t. tutki jutun ja lausui perusteluinaan:</p>
      <p>Kysymyksessä olevan vakuutukseen sovellettavien yleisten palovakuutusehtojen 21.1 kohdan mukaan vakuutusyhtiön vastuu alkaa vakuutuskirjassa mainittuna ajankohtana. Vakuutus, joka on tehty vähintään vuodeksi, jatkuu edelleen vuoden kerrallaan, jollei sopimusta ole kirjallisesti irtisanottu viimeistään kuukautta ennen vakuutusajan päättymistä. Ehtojen 22.1 kohdassa lausutaan seuraavaa: "Jos vakuutusehtoja tai -maksuperusteita muutetaan vakuutuskauden aikana, noudatetaan näitä muutoksia tähän vakuutukseen nähden seuraavan vakuutusmaksukauden alusta lukien. Jos vakuutuksenottaja ei hyväksy vakuutusehtojen tiukentamista taikka muusta kuin indeksisidonnaisuudesta johtunutta maksun korotusta, lakkaa vakuutussopimus hänen kirjallisen ilmoituksensa johdosta sanotusta ajankohdasta, ei kuitenkaan aikaisemmin kuin 14 päivää kuluttua siitä, kun vakuutusyhtiö on kirjallisesti ilmoittanut muutoksesta vakuutuksenottajalle." Tämä ehtokohta koskee vain vakuutusyhtiön taholta tapahtuvaa vakuutusehtojen tai -maksuperusteiden muuttumista. Sen varalta, että vakuutuksenottaja haluaisi alentaa vakuutetun omaisuuden vakuutusmäärää, ei sanotuissa ehdoissa ole määräyksiä. Näin ollen KKO katsoo, että vakuutuksenottajan halutessa alentaa omaisuuden vakuutusmäärää seuraavan vakuutusmaksukauden alusta, on tehtävä siitä ilmoitus vakuutuksenantajalle samassa ajassa, jossa hänen on irtisanottava vakuutussopimus, eli nyt sovellettavien yleisten palovakuutusehtojen 21.1 kohdan mukaan viimeistään kuukautta ennen vakuutusajan päättymistä.</p>
      <p>Mainituilla perusteilla KKO, kumoten HO:n tuomion ja RO:n päätöksen, hylkäsi kanteen ja vapautti vakuutusyhtiön velvollisuudesta suorittaa kommandiittiyhtiölle sille tuomittuja oikeudenkäyntikulujen korvauksia.</p>
      <div>
        <p>Ratkaisuun osallistuneet: oikeusneuvokset Ailio, Takala Nikkarinen ja Aro sekä ylimääräinen oikeusneuvos Setälä</p>
      </div>
    </div>
  </finlex:content>
</finlex:document>
