<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840139t</dcterms:identifier>
  <finlex:ecliIdentifier>ECLI:FI:KKO:1984:II139</finlex:ecliIdentifier>
  <dcterms:title>KKO:1984-II-139</dcterms:title>
  <dcterms:description>
    <p>
      <strong>Oikeudenkäyntikulut</strong>
      <span>Perunkirjoituksessa annetun vakuutuksen valalla vahvistaminen</span>
    </p>
  </dcterms:description>
  <finlex:registerNumber>S83/811</finlex:registerNumber>
  <dcterms:date pvm="19840228">1984-02-28</dcterms:date>
  <finlex:fileCopyNumber>749</finlex:fileCopyNumber>
  <dcterms:issued pvm="19840831">1984-08-31</dcterms:issued>
  <dcterms:abstract>
    <p>Kuolinpesän ilmoittaja vaati pesän osakkaalta korvausta kuluistaan siitä, että hän oli osakkaan vaatimuksesta valallaan vahvistanut antamansa perunkirjoitustiedot oikeiksi ja täydellisiksi. Vaatimus hylättiin, koska laissa ei ollut säännöstä osakkaan velvollisuudesta korvata tällaisesta perunkirjoitukseen liittyvästä valanteosta johtuvia kustannuksia eikä osakas myöskään ollut aiheuttanut niitä tarpeettomasti.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840139taloa0">ASIAN KÄSITTELY ALEMMISSA OIKEUKSISSA</a>
    <a href="19840139tyloa0">KORKEIN OIKEUS</a>
  </dcterms:tableOfContents>
  <finlex:content id="s19840139t.kko">
    <div>
      <h2 id="19840139taloa0">ASIAN KÄSITTELY ALEMMISSA OIKEUKSISSA</h2>
      <p>A oli Pieksämäen KO:ssa, valallaan vannottuaan kuolinpesän ilmoittajana pesän osakkaan B:n vaatimuksesta perintökaaren 20 luvun 6 §:n 2 momentin mukaisesti, että hänen perunkirjoitusta varten antamansa tiedot olivat oikeat ja ettei hän tahallisesti ollut jättänyt mitään ilmoittamatta, vaatinut B:n velvoittamista korvaamaan hänen kulunsa asiasta 1.300 markalla.</p>
      <p>KO p. 22.9.1981 oli todennut, että A oli toimiessaan perunkirjoituksessa pesän ilmoittajana sitoutunut lain mukaan myös valallaan vahvistamaan antamansa vakuutuksen oikeaksi, minkä vuoksi ja kun A:n oli henkilökohtaisesti valallaan vahvistettava perunkirjoituksessa antamansa vakuutus, KO oli hylännyt A:n esittämän kulujen korvaamisvaatimuksen.</p>
      <p>Itä-Suomen HO, jossa A oli hakenut muutosta, p. 16.6.1983 oli katsonut, ettei ollut syytä KO:n päätöksen muuttamiseen.</p>
    </div>
    <div>
      <h2 id="19840139tyloa0">KORKEIN OIKEUS</h2>
      <p>A pyysi valituslupaa ja haki muutosta HO:n päätökseen. Lupa myönnettiin ja B antoi häneltä hakemuksen johdosta pyydetyn vastauksen.</p>
      <p>KKO p. lausui perusteluinaan:</p>
      <p>Perintökaaren 20 luvun 6 §:n 2 momentin nojalla muun muassa kuolinpesän osakkaalla on oikeus vaatia, että pesän ilmoittaja oikeudessa valallaan vahvistaa perunkirjaan merkitsemänsä vakuutuksen, että hänen perunkirjoitusta varten antamansa tiedot ovat oikeat ja ettei hän tahallisesti ole jättänyt mitään ilmoittamatta. Laissa ei ole säännöstä pesän osakkaan velvollisuudesta korvata pesän ilmoittajalle tästä perunkirjoitukseen liittyvästä valanteosta johtuvia kustannuksia. Asiassa ei myöskään ole ilmennyt, ettei B:n oikeus olisi saattanut olla valanteossa riippuvainen tai että hän olisi muuten ilmeisen aiheettomasti vaatinut valantekoa ja siten tarpeettomasti aiheuttanut A:lle kysymyksessä olevat kulut. A:n vaatimus B:n velvoittamisesta korvaamaan nuo kustannukset on sen vuoksi perusteeton.</p>
      <p>Edellä lausumillaan perusteilla KKO pysytti HO:n tuomion lopputuloksen. Asian laadun vuoksi B:n on pidettävä hänellä vastauksen antamisesta KKO:ssa olleet kulut vahinkonaan.</p>
      <div>
        <p>Ratkaisuun osallistuneet: presidentti Olsson sekä oikeusneuvokset Saarni-Rytkölä, Lehtonen, Aro ja Roos</p>
      </div>
    </div>
  </finlex:content>
</finlex:document>
