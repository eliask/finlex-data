<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840210t</dcterms:identifier>
  <finlex:ecliIdentifier>ECLI:FI:KKO:1984:II210</finlex:ecliIdentifier>
  <dcterms:title>KKO:1984-II-210</dcterms:title>
  <dcterms:description>
    <p>
      <strong>Konkurssi</strong>
      <span>Saamisen tuomitseminen maksettavaksi konkurssituomiossa</span>
    </p>
    <p>
      <strong>Etuoikeus</strong>
      <span>Työpalkkasaatavan etuoikeus</span>
    </p>
    <p>
      <strong>Purku</strong>
      <span>Muunlaisen ratkaisun purkaminen</span>
    </p>
  </dcterms:description>
  <finlex:registerNumber>H84/370</finlex:registerNumber>
  <dcterms:date pvm="19841015">1984-10-15</dcterms:date>
  <finlex:fileCopyNumber>3263</finlex:fileCopyNumber>
  <dcterms:issued pvm="19841127">1984-11-27</dcterms:issued>
  <dcterms:abstract>
    <p>KO oli lainvoiman saaneella konkurssituomiollaan hylännyt velkojan työsuhdesaatavalleen osakeyhtiön konkurssissa esittämän etuoikeusvaatimuksen pelkästään sillä perusteella, että velkoja oli EOA 4 §:n 1 momentissa mainitussa sukulaissuhteessa henkilöön, jolla oli osakeyhtiössä määräämisvalta.</p>
    <p>KO ei olisi kuitenkaan saanut ratkaista etuoikeusvaatimusta pelkästään sanotun sukulaissuhteen perusteella, vaan sen olisi tullut lisäksi harkita, voitiinko valvottua saamista pitää kokonaan tai osaksi EOA 4 §:n 1 momentissa tarkoitettuna kohtuullisena korvauksena yhtiön hyväksi tehdystä työstä. Sen vuoksi konkurssituomio purettiin OK 31 luvun 7 §:n 1 momentin 4 kohdan nojalla siltä osin kuin etuoikeusvaatimus oli hylätty ja asia palautettiin tältä osin KO:een uuden lausunnon antamista varten.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840210taloa0">ASIAN KÄSITTELY ALEMMISSA OIKEUKSISSA</a>
    <a href="19840210tyloa0">KORKEIN OIKEUS</a>
  </dcterms:tableOfContents>
  <finlex:content id="s19840210t.kko">
    <div>
      <h2 id="19840210taloa0">ASIAN KÄSITTELY ALEMMISSA OIKEUKSISSA</h2>
      <p>Sipoosta olevan A Oy:n konkurssi oli alkanut Porvoon KO:ssa 28.9.1983. Sipoosta oleva sähköasentajaoppilas Lauri B oli yhtiön konkurssissa 25.1.1984 toimitetussa saamisten valvonnassa valvonut lain suomin etuoikeuksin palkkasaatavaa ajalta 11.7. - 12.9.1983 2.934 markkaa ja pidättänyt itselleen oikeuden näyttää saamisvaatimuksensa toteen. Konkurssissa 22.2.1984 toimitetussa esiinhuudossa valvottua saamista vastaan ei ollut esitetty muistutusta. KO oli 11.4.1984 julistamallaan lainvoiman saaneella konkurssituomiolla vahvistanut konkurssipesän varoista B:lle maksettavaksi mainitut 2.934 markkaa muuta, koska B oli etuoikeusasetuksen 4 §:n 1 momentissa mainitussa sukulaissuhteessa henkilöön, jolla oli ollut osakeyhtiössä määräämisvalta, hylännyt B:n etuoikeusvaatimuksen.</p>
    </div>
    <div>
      <h2 id="19840210tyloa0">KORKEIN OIKEUS</h2>
      <p>B oli KKO:een 14.8.1984 toimitetussa hakemuksessaan pyytänyt konkurssituomion purkamista.</p>
      <p>KKO p. totesi, että etuoikeusasetuksen 4 §:n 1 momentin mukaan siinä mainitussa sukulaissuhteessa henkilöön, jolla oli tai oli ollut määräämisvalta osakeyhtiössä, olevan palkkasaatavalla oli säännöksen mukainen etuoikeus osakeyhtiön konkurssissa siltä osin kuin voitiin osoittaa saatavan olevan kohtuullisena pidettävä korvaus yhtiön hyväksi tehdystä työstä. KO ei niin ollen olisi saanut ratkaista B:n etuoikeusvaatimusta pelkästään sanotun sukulaissuhteen perusteella, vaan sen olisi tullut lisäksi harkita, voitiinko valvottua saamista pitää kokonaan tai osaksi kohtuullisena korvauksena B:n osakeyhtiön hyväksi tekemästä työstä. KO:n konkurssituomio perustui siten tältä osin ilmeisesti väärään lain soveltamiseen. Sen vuoksi KKO etuoikeusasetuksen 4 §:n 1 momentin sekä oikeudenkäymiskaaren 31 luvun 7 §:n 1 momentin 4 kohdan ja 14 §:n 1 momentin nojalla purki konkurssituomion siltä osin kuin B:n työpalkkasaamisen etuoikeusvaatimus oli hylätty ja palautti asian tältä osin KO:een, jonka tuli ilmoituksetta välittömästi ottaa B:n etuoikeusvaatimus uudelleen käsiteltäväkseen ja, varattuaan B:lle ja konkurssipesän hallinnolle tilaisuuden tulla asiassa kuulluiksi, antaa etuoikeusvaatimuksesta lainmukaisessa järjestyksessä uusi lausunto.</p>
      <div>
        <p>Ratkaisuun osallistuneet: oikeusneuvokset Miettinen, Hämäläinen, Mörä, af Hällström ja Lindholm</p>
      </div>
    </div>
  </finlex:content>
</finlex:document>
