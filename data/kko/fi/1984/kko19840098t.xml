<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840098t</dcterms:identifier>
  <finlex:ecliIdentifier>ECLI:FI:KKO:1984:II98</finlex:ecliIdentifier>
  <dcterms:title>KKO:1984-II-98</dcterms:title>
  <dcterms:description>
    <p>
      <strong>Konkurssi</strong>
      <span>Saamisen tuomitseminen maksettavaksi</span>
    </p>
    <p>
      <strong>Korko</strong>
    </p>
  </dcterms:description>
  <finlex:registerNumber>S83/817</finlex:registerNumber>
  <dcterms:date pvm="19840214">1984-02-14</dcterms:date>
  <finlex:fileCopyNumber>582</finlex:fileCopyNumber>
  <dcterms:issued pvm="19840530">1984-05-30</dcterms:issued>
  <dcterms:abstract>
    <p>Velkoja oli velallisen tunnustaman velkakirjan perusteella valvonut velallisen konkurssissa muun muassa velan pääomalle maksettavan erääntyneen juoksevan koron rahamäärän ja vaatinut sille velkakirjan ehtoihin viitaten viivästyskorkoa.</p>
    <p>Kun velkasuhteen osapuolilla oli ollut oikeus sopia velalle maksettavan viivästyskoron määrästä ja sen laskemistavasta, velkojan vaatimus ei ollut lakiin perustumaton ja saatava oli siten voitu valvoa konkurssissa. Kun sitä vastaan ei ollut tehty muistutusta, ei kysymys siitä, oliko velallinen tarkoittanut sitoutua sanotun viivästyskoron maksamiseen, KS 97 §:n 1 mom:n säännökset huomioon ottaen kuulunut tuomioistuimen viran puolesta ratkaistavaksi.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840098taloa0">ASIAN KÄSITTELY ALEMMISSA OIKEUKSISSA</a>
    <a href="19840098tyloa0">KORKEIN OIKEUS</a>
  </dcterms:tableOfContents>
  <finlex:content id="s19840098t.kko">
    <div>
      <h2 id="19840098taloa0">ASIAN KÄSITTELY ALEMMISSA OIKEUKSISSA</h2>
      <p>Postipankki oli Loimaan KO:ssa A Oy:n 5.4.1982 alkaneessa konkurssissa 15.12.1982 toimitetussa saamisten valvonnassa, valvoessaan yhtiön 25.3.1977 tunnustaman velkakirjan perusteella pääomaa 800.000 markkaa 9 prosentin korkoineen ja 2 prosentin viivästyskorkoineen 11.9.1982 lukien maksun tapahtumiseen saakka, 10.9.1982 maksamatta olleet erääntyneet koro 69.366,67 markkaa ja viivästyskorot 53.069,22 markkaa sekä kulut 54 markkaa, vaatinut sanotuille 69.366,67 markan määräisille erääntyneille koroille maksettavaksi 11 prosentin viivästyskorkoa 11.9.1982 lukien maksun tapahtumiseen saakka.</p>
      <p>Konkurssissa 12.1.1983 toimitetussa esiinhuudossa Postipankin valvontaa vastaan ei ollut esitetty muistutuksia.</p>
      <p>KO oli konkurssissa 9.3.1983 julistamassaan tuomiossa, samalla kun Postipankin valvomat edellä mainitut velan pääoma korkoineen ja viivästyskorkoineen, erääntyneet korot ja viivästyskorot sekä kulut vahvistettiin maksettavaksi A Oy:n konkurssipesän varoista, hylännyt lakiin perustumattomana Postipankin vaatimuksen saada viivästyskorkoa erääntyneille koroille.</p>
      <p>Turun HO, jonka tutkittavaksi Postipankki oli saattanut asian, t. 10.6.1983 oli lausunut, että puheena olevan velkakirjan, jolla A Oy:lle oli myönnetty valtion investointirahaston varoista Postipankin vastuulla lainaa, ehtojen 4 kohdan mukaan "jollei erääntynyttä pääomaa tai korkoa makseta määräaikana, voidaan erääntyneelle määrälle erääntymispäivän ja maksupäivän väliseltä ajalta periä viivästyskorkoa (2) prosenttiyksikköä yli kulloinkin perittävän lainkoron". Tällä ehdolla ei ollut tarkoitettu sitoutua maksamaan korkoa erääntyneille maksamatta olleille koroille. Sen vuoksi ja muutoin KO:n lausumilla perusteilla HO oli jättänyt asian KO:n tuomion lopputuloksen varaan.</p>
    </div>
    <div>
      <h2 id="19840098tyloa0">KORKEIN OIKEUS</h2>
      <p>Pyytäen valituslupaa Postipankki haki muutosta HO:n tuomioon vaatien, että A Oy:n konkurssipesän varoista sille maksettavaksi tuomituille 69.366,67 markan määräisille koroille vahvistetaan maksettavaksi 11 prosentin suuruista viivästyskorkoa 11.9.1982 alkaen. Lupa myönnettiin ja konkurssipesä antoi siltä pyydetyn vastauksen.</p>
      <p>KKO t. tutki jutun ja lausui perusteluinaan:</p>
      <p>Postipankilla ja A Oy:llä on ollut oikeus sopia kysymyksessä olevan velan viivästyskoron määrästä ja sen laskemistavasta. Postipankin A Oy:n konkurssissa toimitetussa saamisten valvonnassa esittämä vaatimus saada viivästyskorkoa erääntyneille, maksamatta olleille koroille, minkä vaatimuksensa Postipankki on perustanut A Oy:n tunnustaman velkakirjan ehtoihin, ei siten ole lakiin perustumaton. Sanottua viivästyskorkoa koskeva vaatimus on näin ollen ollut sellainen saatava, joka on voitu konkurssissa valvoa. Kun valvontaa vastaan ei ole tehty muistutusta, ei kysymys siitä, onko A Oy velkakirjan ehtojen mukaan tarkoittanut sitoutua maksamaan viivästyskorkoa erääntyneille, maksamatta olleille koroille, ole konkurssisäännön 97 §:n 1 momentin säännökset huomioon ottaen kuulunut tuomioistuimen viran puolesta ratkaistavaksi. Alempien oikeuksien ei niin ollen olisi tullut omasta aloitteestaan hylätä Postipankin kysymyksessä olevaa saamisvaatimusta.</p>
      <p>Edellä mainituilla perusteilla KKO kumosi HO:n tuomion ja muutti kysymyksessä olevaa konkurssituomiota siten, että A Oy:n konkurssipesän varoista Postipankille maksettavaksi tuomituille 69.366,67 markan määräisille koroille vahvistettiin etuoikeusasetuksen 18 §:n mukaisella oikeudella maksettavaksi 11 prosentin suuruista viivästyskorkoa 11.9.1982 alkaen.</p>
      <div>
        <p>Ratkaisuun osallistuneet: oikeusneuvokset Salervo, Saarni-Rytkölä, Ådahl ja Hiltunen sekä ylimääräinen oikeusneuvos Hagman</p>
      </div>
    </div>
  </finlex:content>
</finlex:document>
