<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840050t</dcterms:identifier>
  <finlex:ecliIdentifier>ECLI:FI:KKO:1984:II50</finlex:ecliIdentifier>
  <dcterms:title>KKO:1984-II-50</dcterms:title>
  <dcterms:description>
    <p>
      <strong>Määräajan palauttaminen</strong>
      <span>OK 31 luvun 18 §</span>
    </p>
    <p>
      <strong>Ulosottolaki</strong>
      <span>UL 4:10</span>
    </p>
  </dcterms:description>
  <finlex:registerNumber>S83/424</finlex:registerNumber>
  <dcterms:date pvm="19831121">1983-11-21</dcterms:date>
  <finlex:fileCopyNumber>4454/83</finlex:fileCopyNumber>
  <dcterms:issued pvm="19840322">1984-03-22</dcterms:issued>
  <dcterms:abstract>
    <p>A oli hakenut UL 4 luvun 10 §:ssä säädetyn määräajan palauttamista antaakseen ulosottomiehelle tiedon parempaa oikeutta ulosmitattuun irtaimeen omaisuuteen koskevasta vireille pannusta oikeudenkäynnistä. OK 31 luvun 18 §:ssä säädetty vuoden määräaika alkoi vasta sitten kun A:n oli lainvoimaisella päätöksellä todettu määräajan noudattamatta jättämisen johdosta menettäneen puhevaltansa.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840050taloa0">ASIAN KÄSITTELY ALEMMISSA OIKEUKSISSA</a>
    <a href="19840050tyloa0">KORKEIN OIKEUS</a>
  </dcterms:tableOfContents>
  <finlex:content id="s19840050t.kko">
    <div>
      <h2 id="19840050taloa0">ASIAN KÄSITTELY ALEMMISSA OIKEUKSISSA</h2>
      <p>Helsingin ulosottoviraston avustava kaupunginvouti oli eri velkojilla liikkeenharjoittaja Antero L:ltä olevien saatavien suorittamiseksi 20.9.1979 ulosmitannut erinäistä omaisuutta, muun muassa Helsingin Osakepankissa Kaarina L:n nimissä olevalla karttuvalla talletustilillä ja Olavi L:n nimissä olevalla karttuvalla talletustilillä olevat varat. A alaikäiselle Kaarina ja Olavi L:lle määrättynä uskottuna miehenä oli valittanut Helsingin maistraatille ulosmittauksesta sillä perusteella, että sanotuilla pankkitileillä olevat varat olivat Kaarina ja Olavi L:n omaisuutta.</p>
      <p>Maistraatti oli A:n valitukseen 25.3.1980 antamallaan päätöksellä ulosottolain 4 luvun 10 §:n nojalla osoittanut A:n ajamaan kannetta mainittujen alaikäisten omistusoikeudesta tileillä oleviin varoihin asianomaisessa tuomioistuimessa ja sitä varten antamaan haasteen tiedoksi velkojille ja velalliselle kolmen kuukauden kuluessa maistraatin päätöksestä tiedon saatuaan sekä saman ajan kuluessa antamaan haasteesta tiedon ulosottomiehelle uhalla, että ulosmitattu omaisuus muutoin käytetään edellä tarkoitettujen Antero L:ltä olevien saatavien suorittamiseen. Päätöksestä oli annettu tieto A:lle 27.3.1980.</p>
      <p>A oli pannut vireille maistraatin päätöksessä tarkoitetun kanteen haasteilla, jotka oli annettu tiedoksi ulosmittauksen hakijoille ja velalliselle 15.5.1980. Ulosottomiehelle oli haasteista annettu tieto vasta 5.9.1980 eli maistraatin päätöksessä mainitun kolmen kuukauden määräajan kuluttua. KKO:een 12.9.1980 toimitetussa hakemuksessa A oli pyytänyt, että hänelle palautettaisiin hänen menettämänsä määräaika ulosottomiehelle toimitettavaa tiedoksiantoa varten.</p>
      <p>Helsingin RO oli mainitussa parempaa oikeutta ulosmitattuun irtaimeen omaisuuteen koskevassa jutussa 15.9.1980 julistamassaan päätöksessä todennut, että haasteita ei ollut määräajassa annettu tiedoksi ulosottomiehelle, ja sen vuoksi jättänyt kanteen tutkimatta.</p>
      <p>A oli valittanut RO:n päätöksestä Helsingin HO:een. Valituksessaan hän oli lausunut, että kanteiden tutkimista ei estänyt se, että velkojille ja velalliselle määräajassa tiedoksi annetuista haasteista oli annettu tieto ulosottomiehelle vasta määräajan päätyttyä, ja että mikäli kanteen tutkimisen vastoin A:n käsitystä katsottaisiin edellyttävän haasteiden tiedoksi antamista määräajassa ulosottomiehelle, kysymystä kanteiden tutkittaviksi ottamisesta tai tutkimatta jättämisestä ei olisi saatu ratkaista ennen kuin KKO olisi antanut päätöksensä A:n hakemukseen menetetyn määräajan palauttamisesta. Sen vuoksi A oli vaatinut, että juttu palautettaisiin RO:een.</p>
      <p>KKO oli edellä mainitun menetetyn määräajan palauttamista koskevan hakemuksen johdosta 22.10.1980 antamallaan päätöksellä jättänyt hakemuksen tutkimatta, koska RO:n 15.9.1980 julistama päätös, jolla A:n oli katsottu menettäneen kysymyksessä olevan määräajan, ei ollut saanut lainvoimaa.</p>
      <p>Helsingin HO puolestaan oli A:n valitukseen 16.2.1983 antamallaan päätöksellä jättänyt RO:n päätöksen pysyväksi.</p>
    </div>
    <div>
      <h2 id="19840050tyloa0">KORKEIN OIKEUS</h2>
      <div>
        <h3>Menetetyn määräajan palauttamista koskeva hakemus</h3>
        <p>A uskotun miehen toimessaan oli KKO:een 21.4.1983 saapuneessa hakemuksessa lausunut, että puheena olevan määräajan menettäminen oli johtunut hänen kiireestään ja kokemattomuudestaan, sekä sen vuoksi pyytänyt, että KKO palauttaisi hänen menettämänsä määräajan ulosottomiehelle toimitettavaa tiedoksiantoa varten.</p>
        <p>KKO p. lausui:</p>
        <p>Menetetyn määräajan palauttamista on oikeudenkäymiskaaren 31 luvun 18 §:n 1 momentin mukaan haettava viimeistään vuoden kuluessa siitä päivästä, jona määräaika päättyi. Määräaika, jonka kuluessa A:n Kaarina ja Olavi L:n uskottuna miehenä olisi ollut annettava ulosottomiehelle tieto RO:ssa vireille panemansa parempaa oikeutta ulosmitattuun irtaimeen omaisuuteen koskevan asian haasteista, on päättynyt 27.6.1980. A:n hakemus menetetyn määräajan palauttamisesta tuota tiedoksiantoa varten on saapunut KKO:een 18.4.1983. Koska se, että A:n vireille paneman kanteen tutkiminen edellytti haasteen antamista määräajassa tiedoksi myös ulosottomiehelle, on lopullisesti todettu vasta HO:n 16.2.1983 antaman asiaa koskevan päätöksen saatua lainvoiman, puheena olevassa lainkohdassa tarkoitettu vuoden aika on laskettava viimeksi mainitusta ajankohdasta lukien. Tämän vuoksi ja kun hakemus niin on tehty ajoissa, KKO on sen tutkinut. Koskei hakemuksen tueksi kuitenkaan ole esitetty oikeudenkäymiskaaren 31 luvun 17 §:ssä tarkoitettuja perusteita. KKO on hylännyt hakemuksen.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Nikkarinen: Menetetyn määräajan palauttamista on oikeudenkäymiskaaren 31 luvun 18 §:n 1 momentin mukaan haettava viimeistään vuoden kuluessa siitä päivästä, jona määräaika päättyi. Määräaika, jonka kuluessa A:n Kaarina ja Olavi L:n uskottuna miehenä olisi ollut annettava ulosottomiehelle tito Helsingin RO:ssa vireille panemansa parempaa oikeutta ulosmitattuun irtaimeen omaisuuteen koskevan asian haasteista on päättynyt 27.6.1980. A:n hakemus menetetyn määräajan palauttamisesta tuota tiedoksiantoa varten on saapunut KKO:een vasta 18.4.1983 eli siis sanotunlaisen hakemuksen tekemistä varten säädetyn määräajan kuluttua umpeen. Tämän vuoksi ja kun huomioon ottaen A:n HO:een tekemän muutoksenhaun sisältö HO:n ratkaistavana ei ole ollut kysymys siitä, onko RO:ssa tarkoitettu määräaika kulunut umpeen, vaan määräajan umpeenkuluminen on ollut lopullisesti todettu jo RO:n päätöstä julistettaessa ja kun laissa ei ole säädetty mahdolliseksi määrätä laskettavaksi puheena olevan KKO:een nyt tehdyn hakemuksen määräajan alkavan kulua muusta ajankohdasta lukien kuin siitä, jona menetetty määräaika päättyi, jätän hakemuksen myöhään tehtynä tutkittavaksi ottamatta. Enemmistön otettua kuitenkin hakemuksen tutkittavaksi velvollisena lausumaan asiasta yhden KKO:n päätöslauselmasta ilmenevällä perusteella hakemuksen hylkäämiseen.</p>
        <div>
          <p>Ratkaisuun osallistuneet: oikeusneuvokset Leivonen, af Hällström ja Aro sekä ylimääräinen oikeusneuvos Setälä</p>
        </div>
      </div>
    </div>
  </finlex:content>
</finlex:document>
