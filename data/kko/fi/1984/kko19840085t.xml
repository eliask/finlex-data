<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840085t</dcterms:identifier>
  <finlex:ecliIdentifier>ECLI:FI:KKO:1984:II85</finlex:ecliIdentifier>
  <dcterms:title>KKO:1984-II-85</dcterms:title>
  <dcterms:description>
    <p>
      <strong>Kiinteistönkauppa</strong>
    </p>
    <p>
      <strong>Esisopimus</strong>
    </p>
  </dcterms:description>
  <finlex:registerNumber>S83/517</finlex:registerNumber>
  <dcterms:date pvm="19840110">1984-01-10</dcterms:date>
  <finlex:fileCopyNumber>19</finlex:fileCopyNumber>
  <dcterms:issued pvm="19840511">1984-05-11</dcterms:issued>
  <dcterms:abstract>
    <p>A ja B olivat sitoutuneet vastaisuudessa itse lähemmin määrämänään aikana myymään kiinteistöosuutensa C:lle ja D:lle. Kun sitoumus ei velvoittanut A:ta ja B:tä tilanosuuden myyntiin, elleivät he itse halunneet myydä, myyntivelvoite ei voinut siirtyä heidän perillisilleen.</p>
    <p>Ään.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840085taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840085t.kko">
    <div>
      <h2 id="19840085taloa0">ASIAN KÄSITTELY ALEMMISSA OIKEUKSISSA</h2>
      <p>C:n ja hänen vaimonsa D:n K:ta vastaan ajamasta kanteesta Laitilan KO p. 9.2.1982 oli lausunut selvitetyksi, että A ja tämän vaimo B olivat 16.6.1947 vahvistetulla esisopimuksella sitoutuneet vastaisuudessa itse lähemmin määräämänään aikana myymään omistamansa puolet Porkolan tilasta RN:o 7:12 Laitilan kunnan Seppälän kylässä C:lle ja D:lle 125.000 vanhan markan hinnasta, mikä hinta oli rahan arvon muuttumisen varalta sidottu sopimuksentekopäivänä 9,75 markaksi kilolta laskettuun rukiin hintaan, että A ja B olivat kuolleet, A 2.1.1962 ja B 20.6.1979, sitoumusta täyttämättä, että B oli 10.1.1964 tekemällään testamentilla testamentannut kaiken omaisuutensa K:lle ja että B:n pesään kuului hänen kuollessaan 1/8 osa Porkolan tilasta.</p>
      <p>Sen vuoksi ja kun rukiin hinta oli ollut haasteen tiedoksiantopäivänä 29.4.1980 1,4764 markkaa kilogrammalta. KO oli velvoittanut K:n esisopimuksen mukaisella kauppakirjalla myymään 1/8 osan Porkolan tilaa C:lle ja D:lle 4.732 markan 5 pennin hinnasta. Asian laadun vuoksi asianosaiset saivat kärsiä oikeudenkäyntikulunsa vahinkonaan.</p>
      <p>Turun HO, jonka tutkittavaksi K oli saattanut jutun t. 18.3.1983 oli jättänyt asian KO:n päätöksen varaan, kuitenkin siten selvennettynä, että ellei K täyttäisi siinä määrättyä velvoitustaan. HO:n tuomiolla oli sen saatua lainvoiman sama vaikutus kuin jos velvoitus olisi täytetty.</p>
      <p>Pyytäen valituslupaa K haki muutosta HO:n tuomioon. Lupa myönnettiin. C ja D antoivat heiltä pyydetyn vastauksen muutoksenhakemukseen.</p>
    </div>
    <div>
      <h2 id=""/>
      <p>KKO t. tutki jutun ja lausui perusteluinaan:</p>
      <p>A:n ja B:n 16.6.1974 antama sitoumus "vastaisuudessa, itse lähemmin määräämänämme aikana" myydä omistamansa tilanosuus C:lle ja D:lle ja olla myymättä tilanosuus kenellekään muulle henkilölle, ei ole velvoittanut heitä tilanosuuden myyntiin elleivät he itse halunneet myydä. Näin ollen mitään myyntivelvoitetta ei myöskään perillisasemaan liittyvänä ole voinut siirtyä heidän perillisilleen. B ei ole testamentilla asettanut K:lle tällaista myyntivelvoitetta ehdoksi tilanosuuden testamenttisaannolle.</p>
      <p>Näillä perusteilla KKO, kumoten HO:n tuomion ja KO:n päätöksen, hylkäsi kanteen.</p>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Nikkarinen: A ja B, jotka kauppakirjalla 3.4.1945 olivat myyneet 1/2 omistamastaan Porkolan tilasta RN:o 7:12 Laitilan kunnan Seppälän kylässä K:lle pidättäen itselleen hallintaoikeuden myytyyn tilanosaan, olivat K:n myydessä kauppakirjalla 16.6.1947 miehensä suostumuksin tuon tilanosuuden C:lle ja D:lle allekirjoittaessaan kauppakirjan kaupan hyväksyjinä, mikäli se koski heidän oikeuttaan myytyyn tilanosuuteen, samalla kauppakirjaan merkityn ehdon mukaisesti sitoutuneet siihen, että he tulivat vastaisuudessa itse lähemmin määräämänään aikana myymään omistamansa toisen puoliskon Porkolan tilasta C:lle ja D:lle kauppahinnasta, joka rahan arvon muuttumisen varalta oli sidottu rukiin arvoon. Tähän kauppaan liittyvät eläke-edut he ovat ilmoittaneet tulevansa määräämään lähemmin kaupantekotilaisuudessa.</p>
        <p>Kun A ja B ovat pidättäneet itselleen oikeuden määrätä sitoumuksensa täyttämisen ajankohdan siten, ettei C:llä ja D:llä ole ollut oikeutta vaatia sitoumuksen täyttämistä, ja sitoumuksen muiden ehtojen mukaan C:n ja D:n suoritettavan vastikkeen tuli muodostua sekä heidän rahana maksamastaan kauppahinnasta että sen lisäksi A:lle ja B:lle suoritettavasta eläkkeestä, sitoumus on tarkoitettu olemaan voimassa vain A:n ja B:n elinajan. Tämän vuoksi heidän perillistään K:ta ei voida velvoittaa sen täyttämiseen. Näillä perusteilla päädyn KKO:n tuomiolauselmasta ilmenevään lopputulokseen.</p>
        <div>
          <p>Ratkaisuun osallistuneet: presidentti Olsson, oikeusneuvokset Saarni-Rytkölä ja Roos sekä ylimääräinen oikeusneuvos Hagman</p>
        </div>
      </div>
    </div>
  </finlex:content>
</finlex:document>
