<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840039t</dcterms:identifier>
  <finlex:ecliIdentifier>ECLI:FI:KKO:1984:II39</finlex:ecliIdentifier>
  <dcterms:title>KKO:1984-II-39</dcterms:title>
  <dcterms:description>
    <p>
      <strong>Kiinteistön kauppa</strong>
    </p>
    <p>
      <strong>Omistuksen pidätysehto</strong>
    </p>
  </dcterms:description>
  <finlex:registerNumber>S83/259</finlex:registerNumber>
  <dcterms:date pvm="19831020">1983-10-20</dcterms:date>
  <finlex:fileCopyNumber>4082/83</finlex:fileCopyNumber>
  <dcterms:issued pvm="19840312">1984-03-12</dcterms:issued>
  <dcterms:abstract>
    <p>Käteisellä ostetun ja ostajan hallintaan siirtyneen kiinteistön omistusoikeus siirtyi kauppakirjan ehdon mukaan ostajalle vasta, kun tämä oli maksanut muuta kuin kauppahintasaatavaa koskevan vekselin, josta myös myyjä oli siirtäjänä vastuussa. Ehto sitoi ostajan konkurssissa ostajan velkojia.</p>
    <p>Ks. <a href="http://www.finlex.fi/fi/oikeus/kko/kko/1964/19640043">KKO:1964-II-43</a> Vrt. <a href="http://www.finlex.fi/fi/oikeus/kko/kko/1977/19770001">KKO:1977-I-1</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840039taloa0">ASIAN KÄSITTELY ALEMMISSA OIKEUKSISSA</a>
    <a href="19840039tyloa0">KORKEIN OIKEUS</a>
  </dcterms:tableOfContents>
  <finlex:content id="s19840039t.kko">
    <div>
      <h2 id="19840039taloa0">ASIAN KÄSITTELY ALEMMISSA OIKEUKSISSA</h2>
      <p>A Oy:n konkurssipesä oli B:lle tiedoksi toimituttamansa haasteen nojalla Loimaan KO:ssa lausunut, että B oli 19.1.1981 vahvistetulla kauppakirjalla myynyt omistamansa tilan sittemmin konkurssiin asetetulla A Oy:lle. Kokonaiskauppahinta oli 80.000 markkaa, mistä maksettiin heti tavarana 70.000 markkaa ja rahana 10.000 markkaa. Omistusoikeuden siirtymisajankohdasta kauppakirjaan oli sisällytetty seuraava määräys: "2. Kiinteistön omistusoikeus siirtyy ostajayhtiölle 20.7.1981 edellyttäen, että ostajayhtiö on maksanut sinä päivänä erääntyvän 60.000 markan määräisen vekselin, josta myös myyjä siirtäjänä on vastuussa". Selittäen, ettei vekselin maksua ollut hoidettu ja ettei omistusoikeus kiinteistöön ollut siirtynyt, B oli kieltäytynyt antamasta yhtiön konkurssipesälle kirjallista todistusta siitä, että omistusoikeus kiinteistöön oli siirtynyt, jolloin kiinteistön rahaksimuutto oli vaikeutunut. Koska kiinteistön kauppahinta oli maksettu ja määräaika omistusoikeuden siirtymiselle oli täyttynyt eikä tätä määräaikaa voitu asettaa epämääräiseksi ja riippumaan kokonaan kaupan ulkopuolella olevien velkojen maksamisesta, konkurssipesä oli vaatinut, että omistusoikeuden puheena olevaan tilaan vahvistettaisiin siirtyneen yhtiölle 20.7.1981 ja että kauppakirjan 2 kohta todettaisiin muussa suhteessa mitättömäksi.</p>
      <p>B:n vastustettua kannetta KO p. 21.4.1982 oli tutkinut jutun; ja koska 19.1.1981 tehdyssä kauppakirjassa, jolla B oli myynyt kanteessa tarkoitetun tilan sittemmin konkurssiin joutuneelle A Oy:lle, 20.7.1981 tapahtuvalle tilan omistusoikeuden siirtymiselle asetettu ehto, että yhtiö on maksanut tuona päivänä erääntyneen 60.000 markan määräisen vekselin, josta myös B oli siirtäjänä vastuussa, ei ollut täyttynyt, koska yhtiö ei ollut näyttänyt vekselin määrää suorittaneensa, eikä tuota ehtoa voitu pitää mitättömänä ja kun tilan omistusoikeus siten ei ollut siirtynyt yhtiölle, KO oli hylännyt kanteen ja velvoittanut konkurssipesän suorittamaan B:lle korvaukseksi oikeudenkäyntikuluista 1.276 markkaa.</p>
      <p>Turun HO, jonka tutkittavaksi konkurssipesä oli saattanut jutun, t. 31.12.1982 oli jättänyt asian KO:n päätöksen varaan.</p>
    </div>
    <div>
      <h2 id="19840039tyloa0">KORKEIN OIKEUS</h2>
      <p>Pyytäen valituslupaa konkurssipesä haki muutosta HO:n tuomioon vaatien että sen KO:ssa esittämä kanne hyväksytään. Valituslupa myönnettiin ja B antoi häneltä pyydetyn vastauksen.</p>
      <p>KKO t. tutki jutun ja totesi, että HO:n tuomiossa mainittu vekseli koski muuta kuin kysymyksessä olevan kiinteistön kaupan kauppahintasaatavaa. HO:n tuomiota ei muutettu. Konkurssipesä velvoitettiin suorittamaan B:lle korvaukseksi hänellä vastauksen antamisesta KKO:ssa olleista kuluista 700 markkaa.</p>
      <div>
        <p>Ratkaisuun osallistuneet: oikeusneuvokset Leivonen, Ailio ja Takala sekä ylimääräiset oikeusneuvokset Rosokivi ja Heikkilä</p>
      </div>
    </div>
  </finlex:content>
</finlex:document>
