<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840089t</dcterms:identifier>
  <finlex:ecliIdentifier>ECLI:FI:KKO:1984:II89</finlex:ecliIdentifier>
  <dcterms:title>KKO:1984-II-89</dcterms:title>
  <dcterms:description>
    <p>
      <strong>Julkinen huvitilaisuus</strong>
    </p>
    <p>
      <strong>Elokuva</strong>
    </p>
  </dcterms:description>
  <finlex:registerNumber>R83/302</finlex:registerNumber>
  <dcterms:date pvm="19831122">1983-11-22</dcterms:date>
  <finlex:fileCopyNumber>4480/83</finlex:fileCopyNumber>
  <dcterms:issued pvm="19840515">1984-05-15</dcterms:issued>
  <dcterms:abstract>
    <p>Videokasetille tallennettu elokuva oli sellainen, joka ennen esittämistään oli tarkastettava elokuvien tarkastuksesta annetun lain säätämässä järjestyksessä. Tällaisen elokuvan esittäminen yleisölle ravintolassa oli viranomaisen lupaa edellyttävä julkinen huvitilaisuus.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19840089taloa0">ASIAN KÄSITTELY ALEMMISSA OIKEUKSISSA</a>
    <a href="19840089tyloa0">KORKEIN OIKEUS</a>
  </dcterms:tableOfContents>
  <finlex:content id="s19840089t.kko">
    <div>
      <h2 id="19840089taloa0">ASIAN KÄSITTELY ALEMMISSA OIKEUKSISSA</h2>
      <p>Raahen RO p. 3.6.1981 oli virallisen syyttäjän syytteestä katsonut selvitetyksi, että A oli eräässä Raahessa olevan ravintolan omistajana 25.7.1980 asennuttanut ravintolaansa videolaitteiston ja sen välityksellä antanut esittää siellä ravintolayleisölle ilman julkisista huvitilaisuuksista annetun lain edellyttämää lupaa ainakin seitsemää elokuvaa videokasetilta 3.9.1980 saakka. Näistä elokuvista "Confessions of a Sexy Photographer" ja "Love Camp" -nimisiä ei ollut tarkastettu valtion elokuvatarkastamossa.</p>
      <p>RO oli katsonut, että videokasetille tallennettua elokuvaa oli pidettävä elokuvien tarkastuksesta annetun lain 1 §:n 2 momentin mukaisena elokuvana. Tarkastamattomien elokuvien ei ollut edes väitetty olleen sellaisia, että ne olisivat olleet mainitun lain 2 §:n 1 momentin mukaisesti vapautettuja elokuvatarkastuksesta. Elokuvien esittäminen oli katsottava julkisista huvitilaisuuksista annetun lain 2 §:n tarkoittamaksi näytökseksi.</p>
      <p>Edellä mainituilla perusteilla RO oli elokuvien tarkastuksesta annetun lain 2 §:n 2 momentin 1 kohdan, elokuvien tarkastuksen toimittamisesta annetun lain 14 §:n 1 momentin, julkisista huvitilaisuuksista annetun asetuksen 1 ja 2 §:n, julkisista huvitilaisuuksista annetun lain 18 §:n 1 momentin ja rikoslain 7 luvun 1 ja 2 §:n nojalla tuominnut A:n jatketusta osittain yksin teoin tehdystä elokuvien tarkastuksesta annetun lain määräysten rikkomisesta ja julkisista huvitilaisuuksista annetun lain määräysten rikkomisesta 10:een 35 markan suuruiseen päiväsakkoon eli maksamaan sakkoa 350 markkaa.</p>
      <p>Vaasan HO, johon A oli valittanut vaatien, että RO:n päätös kumottaisiin ja häntä vastaan ajettu syyte hylättäisiin tai että hänet ainakin jätettäisiin rikoslain 3 luvun 5 §:n 3 momentin nojalla rangaistukseen tuomitsematta, p. 15.2.1983 oli elokuvien tarkastuksesta annetun lain 1 §:n 1 momentin, elokuvien tarkastuksen toimittamisesta annetun lain 14 §:n 1 momentin, julkisista huvitilaisuuksista annetun asetuksen 3 §:n, elokuvanäytännöistä annetun asetuksen 2 §:n 1 momentin ja 11 §:n, julkisista huvitilaisuuksista annetun lain 1 §:n ja 18 §:n 1 momentin sekä rikoslain 7 luvun 1 ja 2 §:n nojalla jättänyt RO:n päätöksen lopputuloksen pysyväksi.</p>
    </div>
    <div>
      <h2 id="19840089tyloa0">KORKEIN OIKEUS</h2>
      <p>Pyytäen valituslupaa A haki muutosta HO:n päätökseen. Lupa myönnettiin ja virallinen syyttäjä antoi häneltä pyydetyn vastauksen.</p>
      <p>KKO p. tutki jutun ja lausui perusteluinaan:</p>
      <p>Myös videokasetille tallennettu elokuva on ennen sen esittämistä tarkastettava silloin kun kysymyksessä ei ole televisiossa lähetettävä tai elokuvien tarkastuksesta annetun lain 2 §:n 1 momentissa tarkoitettu elokuva taikka saman pykälän 2 momentissa tarkoitettu esitys. Vaikka televisio-ohjelman esittäminen yleisölle ei edellytä muuta kuin säädettyä vastaanottolupaa, televisiovastaanottimella tai siihen verrattavalla laitteella esitettäväksi tarkoitetun elokuvan samoin kuin myös televisio-ohjelmasta kuvanvälityslaitteeseen taltioidun elokuvan esittäminen yleisölle on sellainen näytäntö, jonka toimeenpaneminen edellyttää julkisista huvitilaisuuksista annetun lain 2 §:n ja julkisista huvitilaisuuksista annetun asetuksen 2 §:n mukaan viranomaisen lupaa.</p>
      <p>Tämän vuoksi KKO katsoo, että A on menetellessään RO:n päätöksessä kerrotuin tavoin rikkonut elokuvien tarkastuksesta annetun lain 1 §:n 1 momenttia ja julkisista huvitilaisuuksista annetun lain 1 §:n 1 momenttia.</p>
      <p>Edellä lausumillaan perusteilla KKO tuomitsi A:n elokuvien tarkastuksesta annetun lain 1 §:n 1 momentin, elokuvien tarkastuksen toimittamisesta annetun lain 14 §:n 1 momentin, julkisista huvitilaisuuksista annetun lain 1 §:n 1 momentin ja 18 §:n 1 momentin sekä rikoslain 7 luvun 1 ja 2 §:n nojalla osaksi yksin teoin tehdyistä jatketuista elokuvien tarkastuksesta annetun lain määräysten rikkomisesta sekä huvitilaisuuksista annettujen määräysten rikkomisesta HO:n hänelle määräämään rangaistukseen eli 10:een 35 markan suuruiseen päiväsakkoon eli maksamaan sakkoa yhteensä 350 markkaa.</p>
      <div>
        <p>Ratkaisuun osallistuneet: oikeusneuvokset Salervo, Heinonen ja af Hällström sekä ylimääräiset oikeusneuvokset Rosokivi ja Hagman</p>
      </div>
    </div>
  </finlex:content>
</finlex:document>
