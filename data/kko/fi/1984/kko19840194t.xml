<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840194t</dcterms:identifier>
  <finlex:ecliIdentifier>ECLI:FI:KKO:1984:II194</finlex:ecliIdentifier>
  <dcterms:title>KKO:1984-II-194</dcterms:title>
  <dcterms:description>
    <p>
      <strong>Lakiosa</strong>
      <span>Lakiosan täydennys</span>
    </p>
    <p>
      <strong>Kiinteistön kauppa</strong>
    </p>
    <p>
      <strong>Hallinta</strong>
      <span>Omistajanhallinta</span>
    </p>
  </dcterms:description>
  <finlex:registerNumber>S84/382</finlex:registerNumber>
  <dcterms:date pvm="19840815">1984-08-15</dcterms:date>
  <finlex:fileCopyNumber>2438</finlex:fileCopyNumber>
  <dcterms:issued pvm="19841112">1984-11-12</dcterms:issued>
  <dcterms:abstract>
    <p>Myydessään maatilansa perilliselleen perittävä oli, säilyttääkseen tilan suvun hallussa ja turvatakseen vanhuudenpäivänsä, määrännyt omistusoikeuden siirtyväksi vasta kuollessaan ostajan saadessa tilan heti hallintaansa. Kun perittävä oli kaupantekopäivänä luopunut omistajana hallitsemasta tilaa ja ostajaperillinen samalla vastaanottanut sen hallinnan, tilan arvo muiden perillisten väittäessä luovutusta pääasiallisesti lahjaksi ja vaatiessa lakiosan täydennystä määrättiin PK 7 luvun 3 §:n 3 momentin nojalla sen ajankohdan mukaan, mikä sillä oli hallinnan siirtyessä.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840194taloa0">ASIAN KÄSITTELY ALEMMISSA OIKEUKSISSA</a>
    <a href="19840194tyloa0">KORKEIN OIKEUS</a>
  </dcterms:tableOfContents>
  <finlex:content id="s19840194t.kko">
    <div>
      <h2 id="19840194taloa0">ASIAN KÄSITTELY ALEMMISSA OIKEUKSISSA</h2>
      <p>Oiva, Veli, Osmo ja Jouko Tolvanen sekä Lahja Huupponen olivat 6., 7. ja 18.5.1981 Väinö, Eero, Alpo, Terho ja Raimo Auviselle, Leila Eroselle, Eija Hintsalle, Päivi Kärkkäiselle sekä Liisa Auviselle Jari Auvisen lakimääräisenä holhoojana tiedoksi toimitetun haasteen nojalla Rantasalmen KO:ssa lausuneet, että Emma Auvinen oli kuollut 25.11.1980 ja että häneltä oli jäänyt oikeudenomistajiksi hänen lapsensa Väinö ja Eero Auvinen ja Aili Nykänen sekä 2.9.1974 kuolleen tyttären Helmi Tolvasen lapset Oiva, Veli, Osmo ja Jouko Tolvanen ja Huupponen ynnä 27.4.1979 kuolleen pojan Aulis Auvisen lapset Alpo, Terho, Raimo ja Jari Auvinen, Eronen, Hintsa ja Kärkkäinen. Emma Auvisen jälkeen 21.2.1981 pidetyssä perunkirjoituksessa Oiva Tolvanen ja hänen myötäpuolensa olivat saaneet tietää, että Emma Auvinen oli myynyt 23.1.1954 vahvistetulla kauppakirjalla omistamansa osuudet Alahovi nimisestä tilasta RN:o 23:4 ja Kolkko nimisestä tilasta RN:o 24:14, molemmat tilat Rantasalmen kunnan Kolkontaipaleen kylässä, sekä Vitsala nimisestä tilasta RN:o 1:19, Sulkavan kunnan Rauhaniemen kylässä, pojilleen Väinö, Aulis ja Eero Auviselle miljoonan vanhan markan eli 10.000 nykymarkan kauppahinnasta. Kauppahinnasta oli suoritettu 100.000 vanhaa markkaa kaupantekotilaisuudessa ja 400.000 vanhaa markkaa oli kuitattu saaduksi ostajien allekirjoittamaa velkakirjaa vastaan. Lisäksi Emma Auvinen oli pidättänyt itselleen elinikäisen asumisoikeuden ylöspitoineen ja sairaanhoitoineen Alahovin tilan rakennuksen kamarissa tai jonkun ostajan luona. Tämän eläkeoikeuden arvoksi oli kauppakirjassa sovittu 500.000 vanhaa markkaa. Kauppaehtojen mukaan tilanosien hallintaoikeus oli siirtynyt Väinö, Aulis ja Eero Auviselle kaupantekopäivänä, mutta omistusoikeus vasta Emma Auvisen kuoltua. Sittemmin sanotuista tilanosista oli muodostettu Kupsahaka niminen tila RN:o 24:30, mainitussa Kolkontaipaleen kylässä, ja Vitsala niminen tila RN:o 1:34, sanotussa Rauhanniemen kylässä. Näiden yhteensä noin 60 hehtaarin suuruisten tilojen yhteinen arvo, huomioon ottaen tilojen maapoh- ja ja niillä oleva puusto, virkistystarkoitukseen soveltuvan maan erityiskäyttöarvo ja viimeisten vuosien aikana suoritetut hakkuut, oli vuonna 1981 1.400.000 markkaa. Tilojen kauppahinta 10.000 nykymarkkaa vastasi elinkustannusindeksin mukaan laskettuna vuoden 1979 indeksiluvun perusteella noin 58.000 markkaa ja vastaavaksi tukkuhintaindeksin mukaan laskettuna noin 50.000 markkaa. Kun kauppahinta tilojen omistusoikeuden siirtymishetkellä Emma Auvisen kuollessa oli siten vastannut vain noin 1/25 osaa tilojen käyvästä arvosta, kun sovittua kauppahintaa ei ollut osoitettu maksetuksi kuin enintään vähäiseltä osin ja kun Emma Auvisen itselleen pidättämää asumisoikeutta ei ollut järjestetty sovitulla tavalla, tilanosien kauppaa oli pidettävä lahjan luontoisena luovutuksena, joka oli otettava ennakkoperintönä huomioon lakiosia laskettaessa. Kannetta kehitellessään Oiva Tolvanen ja hänen myötäpuolensa olivat lausuneet, että tilanosien kauppaa oli pidettävä joko perintökaaren 6 luvun 1 §:n mukaisena ennakkoperintönä tai ainakin perintökaaren 7 luvun 3 §:n 3 momentissa tarkoitettuna suosiolahjana tai tarkoituksensa puolesta testamenttiin rinnastettavana lahjana. Sen vuoksi ja kun Emma Auviselta ei ollut jäänyt perittävää omaisuutta lainkaan, Oiva Tolvanen ja hänen myötäpuolensa olivat vaatineet, että Väinö Auvinen ja hänen myötäpuolinen velvoitettaisiin suorittamaan heille heidän lakiosaansa vastaava määrä mainitusta 1.400.000 markasta siten, että Väinö ja Eero Auvinen, kumpikin erikseen, velvoitettaisiin suorittamaan heille kullekin 9.333 markkaa sekä Alpo, Terho ja Raimo Auvinen, Eronen, Hintsa ja Kärkkäinen sekä Liisa Auvinen Jari Auvisen varoista, kukin erikseen, heille kullekin 1.333 markkaa.</p>
      <p>Väinö Auvisen ja hänen myötäpuoliensa vastustettua kannetta KO p. 12.5.1982 oli lausunut seuraavaa:</p>
      <p>Emma Auvinen myi 23.1.1954 vahvistetulla kauppakirjalla omistamansa osuudet eräistä tiloista pojilleen Väinö, Aulis ja Eero Auviselle. Tilojen osuuksien, joista myöhemmin muodostettiin Kupsahakan tila RN:o 24:30 ja Vitsalan tila RN:o 1:34, hallintaoikeus siirtyi ostajille kaupantekopäivänä mutta omistusoikeus vasta myyjän kuoltua. Kauppahinta oli 1.000.000 vanhaa markkaa. Kaupantekotilaisuudessa siitä maksettiin 100.000 vanhaa markkaa. 400.000 vanhaa markkaa maksettiin ostajien samassa tilaisuudessa allekirjoittamalla velkakirjalla. 500.000 vanhaa markkaa maksettiin myyjän pidättämää eläkettä vastaan. Eläkkeeseen kuului kamarin käsittävä asunto, joka ostajien tuli laittaa hyvään kuntoon, täysi ylöspito ruokineen, vaatteineen ja jalkineineen sekä tarpeellisine lääkärija sairaalahoitoineen. Myyjä sai vapaasti asua täydessä ylöspidossa kenen ostajan luona halusi. Jos hän ei halunnut olla täysihoidossa kenenkään ostajan luona, ostajat olivat velvolliset yhteisvastuullisesti suorittamaan hänelle elatus- ja hoitokorvausta 10.000 vanhaa markkaa kuukausittain ja luovuttamaan edellä mainitun kamarin asunnoksi. Vielä ostajat sitoutuivat suorittamaan kaikki tiloja koskevat maksut ja verot.</p>
      <p>Emma Auvinen kuoli 25.11.1980 ja häneltä jäi kanteessa mainitut oikeudenomistajat. Kuolleessaan Emma Auviselta ei jäänyt varoja pientä säästöä lukuunottamatta.</p>
      <p>Helmi Tolvanen ja Aili Nykänen olivat ennen kauppaa muuttaneet pois perittävän luota eivätkä sen jälkeen olleet osallistuneet tilan töihin. Väinö, Aulis ja Eero Auvinen, jotka kaupantekohetkellä olivat täysi-ikäisiä, olivat pääasiallisesti vastanneet tilan viljelystä ja hoidosta. Näin myydyn omaisuuden tosiasialliset hallintasuhteet olivat siirtyneet ostajille jo kaupanteon yhteydessä. Pidättämällä omistusoikeuden kuolemaansa saakka Emma Auvinen oli halunnut säilyttää omaisuuden suvun hallussa, varmistua sen viljelyn ja hoidon jatkumisesta ja turvata omat vanhuudenpäivänsä. Omistusoikeuteensa vetoamalla hän ei kuitenkaan ollut halunnut muuttaa tosiasiallisia hallintasuhteita. Näin omaisuuden arvoa ei kohtuudella voitu määrätä perittävän kuolemanhetkellä vallinneen arvon mukaan vaan se oli arvioitava kaupantekohetken mukaan.</p>
      <p>Koska kyseessä oli lähisukulaisten välinen kauppa, kun ei ollut näytetty etteivät vastaajat olisi kauppaehtoja täyttäneet, ja kun ei ollut väitettykään, että myydyn omaisuuden kaupantekohetkinen arvo olisi ollut epäsuhteessa suoritettuun vastikkeeseen, KO oli katsonut jääneen näyttämättä, että luovutus olisi ollut lahjanluonteinen. Niin ollen ja kun kauppa oli tehty 27 vuotta ennen perittävän kuolemaa, ei luovutusta voitu pitää ennakkoperintönä eikä testamenttiin rinnastettavana lahjana. Myöskään Emma Auvisen ei voitu katsoa ilmeisesti tarkoittaneen sillä suosia vastaajia muiden lakiosaperillisten vahingoksi.</p>
      <p>Edellä lausutun perusteella KO oli hylännyt kanteen ja velvoittanut kantajat yhteisvastuullisesti korvaamaan vastaajien oikeudenkäyntikulut 18.000 markalla.</p>
      <p>Itä-Suomen HO, jonka tutkittavaksi Oiva Tolvanen ja hänen myötäpuolensa olivat saattaneet jutun, t. 9.2.1984 oli jättänyt asian KO:n päätöksen varaan ja velvoittanut Oiva Tolvasen myötäpuolineen yhteisvastuullisesti suorittamaan Väinö Auviselle ja tämän myötäpuolille yhteisesti korvaukseksi vastauksen toimittamisesta HO:een aiheutuneista kuluista 650 markkaa.</p>
    </div>
    <div>
      <h2 id="19840194tyloa0">KORKEIN OIKEUS</h2>
      <p>Oiva, Veli, Osmo ja Jouko Tolvanen sekä Huupponen yhteisesti pyysivät valituslupaa ja hakivat muutosta HO:n tuomioon vaatien kanteensa hyväksymistä. Valituslupa myönnettiin. Väinö, Eero, Raimo, Alpo ja Terho Auvinen sekä Eronen, Hintsa ja Kärkkäinen yhteisesti antoivat heiltä pyydetyn vastauksen. Liisa Auvinen holhoojantoimessaan ei antanut vastausta.</p>
      <p>KKO t. lausui perusteluinaan:</p>
      <p>Emma Auvinen on myydessään 23.1.1954 omistamansa kiinteistönosuudet KO:n päätöksessä mainituilla ehdoilla samalla luopunut omistajana hallitsemasta kiinteistöjä sekä Väinö, Aulis ja Eero Auvinen ovat puolestaan ottaneet noista osuuksista muodostetut kiinteistöt hallintaansa. Tästä ja alempien oikeuksien mainitsemasta omistusoikeuden pidättämisen tarkoituksesta johtuu, että omaisuuden arvo luovutuksen väitettyä lahjanluontoisuutta harkittaessa on perintökaaren 7 luvun 3 §:n 3 momentin mukaan määrättävä luovutushetken 23.1.1954 eikä vasta Emma Auvisen kuolinhetken 25.11.1980 mukaan, jolloin hänen omistusoikeutensa kokonaan lakkasi. Myydyn omaisuuden arvo kaupantekohetkellä ei ole ollut epäsuhteessa suoritettuun vastikkeeseen.</p>
      <p>Edellä lausutun perusteella KKO jätti HO:n tuomion lopputuloksen pysyväksi. Oiva Tolvanen ja hänen myötäpuolensa velvoitettiin yhteisvastuullisesti suorittamaan Väinö Auvisen ja hänen myötäpuolilleen yhteiseksi korvaukseksi heillä vastauksen antamisesta KKO:ssa olleista kuluista 1.050 markkaa.</p>
      <div>
        <p>Ratkaisuun osallistuneet: oikeusneuvokset Miettinen, Nikkarinen, Nybergh, af Hällström ja Roos</p>
      </div>
    </div>
  </finlex:content>
</finlex:document>
