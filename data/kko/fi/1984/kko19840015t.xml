<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840015t</dcterms:identifier>
  <finlex:ecliIdentifier>ECLI:FI:KKO:1984:II15</finlex:ecliIdentifier>
  <dcterms:title>KKO:1984-II-15</dcterms:title>
  <dcterms:description>
    <p>
      <strong>Syyteoikeuden vanhentuminen</strong>
      <span>Laiminlyöntirikoksen tekoaika</span>
      <span>Jatkuva rikos</span>
    </p>
  </dcterms:description>
  <finlex:registerNumber>H82/529</finlex:registerNumber>
  <dcterms:date pvm="19830830">1983-08-30</dcterms:date>
  <finlex:fileCopyNumber>3155/83</finlex:fileCopyNumber>
  <dcterms:issued pvm="19840207">1984-02-07</dcterms:issued>
  <dcterms:abstract>
    <p>Uuden omistajan laiminlyötyä tehdä säädetyssä ajassa poliisin välityksellä autorekisterikeskukselle ilmoituksen rekisteröidyn perävaunun omistusoikeuden siirtymisestä rikkomuksen syyteoikeuden vanhentumisaika alkoi kulua vasta siitä päivästä, jona ilmoitus tehtiin.</p>
    <p>Vrt. <a href="http://www.finlex.fi/fi/oikeus/kko/kko/1997/19970011">KKO:1997:11</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840015taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840015t.kko">
    <div>
      <h2 id="19840015taloa0">ASIAN KÄSITTELY ALEMMISSA OIKEUKSISSA</h2>
      <p>Hovioikeudenauskultantti N oli esittämillään perusteilla pyytänyt, että KKO purkaisi Pielisjärven tuomiokunnan rangaistusmääräystuomarin 30.9.1982 vahvistaman rangaistusmääräyksen, jolla A oli tuomittu sakkorangaistukseen perävaunun omistusoikeuden siirtymisilmoituksen tekemättä jättämisestä.</p>
    </div>
    <div>
      <h2 id=""/>
      <p>KKO p. tutki asian ja totesi, että A oli ostettuaan rekisteröidyn kevyen perävaunun 17.3.1980 tehnyt omistusoikeuden siirtymisestä poliisin välityksellä ilmoituksen autorekisterikeskukselle vasta 14.6.1982, vaikka ilmoitus olisi ollut tehtävä 1.4.1982 saakka voimassa olleen moottoriajoneuvoasetuksen 24 §:n 1 momentin ja 58 §:n mukaan kuukauden kuluessa omistusoikeuden siirtymisestä ja viimeksi mainitusta päivästä voimassa olevan ajoneuvojen katsastuksesta ja rekisteröinnistä 26.3.1982 annetun asetuksen 33 §:n 1 momentin mukaan 30 päivän kuluessa siitä, kun rekisteriin merkitty omistaja luovutti ajoneuvon tai uusi omistaja hankki ajoneuvon saman pykälän 4 momentissa tarkoitetusta autoliikkeestä. Rangaistusvaatimus, johon perustuvan rangaistusmääräyksen purkamista hakemus tarkoitti, oli annettu tiedoksi A:lle 14.6.1982. Koska A:n laiminlyönti tehdä edellä mainituissa lainkohdissa säädetty ilmoitus oli jatkunut samaan päivään saakka, jona rangaistusvaatimus oli annettu hänelle tiedoksi, syyteoikeus rangaistusvaatimusta tiedoksi annettaessa ei vielä ollut vanhentunut. Oikeudenkäymiskaaren 31 luvun 8 §:ssä säädettyä perustetta hakemuksessa tarkoitetun rangaistusmääräyksen purkamiseen ei siten ollut. Sen vuoksi hakemus hylättiin.</p>
      <div>
        <p>Ratkaisuun osallistuneet: oikeusneuvokset Takala, Nikkarinen, Hiltunen ja Lindholm sekä ylimääräinen oikeusneuvos Lager</p>
      </div>
    </div>
  </finlex:content>
</finlex:document>
