<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840031t</dcterms:identifier>
  <finlex:ecliIdentifier>ECLI:FI:KKO:1984:II31</finlex:ecliIdentifier>
  <dcterms:title>KKO:1984-II-31</dcterms:title>
  <dcterms:description>
    <p>
      <strong>Jakolaki</strong>
      <span>Lohkominen</span>
    </p>
    <p>
      <strong>Määräala</strong>
      <span>Oikeus määräalan erottamiseen</span>
    </p>
  </dcterms:description>
  <finlex:registerNumber>M82/162</finlex:registerNumber>
  <dcterms:date pvm="19831003">1983-10-03</dcterms:date>
  <finlex:fileCopyNumber>3761/83</finlex:fileCopyNumber>
  <dcterms:issued pvm="19840301">1984-03-01</dcterms:issued>
  <dcterms:abstract>
    <p>A oli myynyt omistamastaan tilasta määräalan B:lle ja C:lle sekä sen jälkeen koko tilan pojalleen D:lle ja tämän vaimolle E:lle. D ja E, jotka tilan ostaessaan eivät olleet tulleet tietoisiksi määräalan luovutuksesta, olivat velvollisia sallimaan määräalan tilaksi erottamisen, vaikka A sitä tarkoittavan lohkomistoimituksen aikana vielä oli elossa (JL 183 § 2 mom.)</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19840031taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840031t.kko">
    <div>
      <h2 id="19840031taloa0">ASIAN KÄSITTELY ALEMMISSA OIKEUKSISSA</h2>
      <p>5.12.1971 vahvistetulla kauppakirjalla B ja C olivat ostaneet 1000 markalla noin 1000 neliömetrin määräalan lisäalueeksi siten, että se etelässä rajoittui ostajien omistamaan Petäjän tilaan RN:o 2:50, lännessä Suonojärveen, pohjoisessa Suonsivun omistamaan tilaan RN:o 2:38 ja idässä tilustiehen. Vuonna 1979 he olivat hakeneet toimitusta määräalan erottamiseksi. Lohkomistoimituksessa oli hakijoille muodostettu Petäjä II -niminen 0.140 hehtaarin tila jm 2:53/1.</p>
      <p>Hakiessaan muutosta lohkomistoimituksen D ja E olivat ilmoittaneet, että Ahdin tila oli siirtynyt heidän omistukseensa 12.6.1973, etteivät he olleet tienneet B:n ja C:n määräalan kaupasta ja että heitä hämmästytti lohotun tilan suuruus ja kauppahinnan pienuus. D ei pitänyt itseään myyjän perillisenä, koska hän oli ostanut tilan vanhemmiltaan, jotka edelleen olivat elossa. D ja E olivat sen vuoksi vastustaneet määräalan lohkomista.</p>
      <p>Kuultuaan B:tä ja C:tä sekä toimituksen suorittajaa Etelä-Suomen MO p. 21.6.1982 oli katsonut selvitetyksi, että A ja hänen vaimonsa olivat 5.12.1971 myyneet Ahdin tilasta RN:o 2:51 määräalan B:lle ja C:lle sekä 12.6.1973 Ahdin tilan pojalleen D:lle ja tämän vaimolle E:lle. Tämän vuoksi MO oli jakolain 183 §:n momentin nojalla hylännyt valituksen.</p>
      <p>D ja E valittivat MO:n päätöksestä. Valituksen johdosta toimitusinsinööri antoi lausunnon.</p>
    </div>
    <div>
      <h2 id=""/>
      <p>KKO t. todettuaan, että MO:n päätöksessä mainituissa 5.12.1971 ja 12.6.1973 tehdyissä kaupoissa oli myyjänä ollut Ahdin tilan silloinen omistaja A, tutki jutun. Kun D oli A:n poika, olivat D ja hänen vaimonsa E, jotka Ahdin tilan ostaessaan eivät olleet tulleet tietoisiksi puheena olevan määräalan luovutuksesta, velvollisia sallimaan määräalan tilaksi erottamisen, vaikka A sitä tarkoittavan lohkomistoimituksen aikana vielä oli ollut elossa. Sen vuoksi KKO katsoi, ettei ollut esitetty syytä muuttaa MO:n päätöksen lopputulosta, joka MO:n mainitseman lainkohdan nojalla jäi pysyväksi.</p>
      <div>
        <p>Ratkaisuun osallistuneet: oikeusneuvokset Heinonen, Nikkarinen, Riihelä ja af Hällström sekä ylimääräinen oikeusneuvos Lager</p>
      </div>
    </div>
  </finlex:content>
</finlex:document>
