<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840152t</dcterms:identifier>
  <finlex:ecliIdentifier>ECLI:FI:KKO:1984:II152</finlex:ecliIdentifier>
  <dcterms:title>KKO:1984-II-152</dcterms:title>
  <dcterms:description>
    <p>
      <strong>Kuljetussopimus</strong>
      <span>Vahingonkorvaus</span>
    </p>
  </dcterms:description>
  <finlex:registerNumber>S83/868</finlex:registerNumber>
  <dcterms:date pvm="19840426">1984-04-26</dcterms:date>
  <finlex:fileCopyNumber>1479</finlex:fileCopyNumber>
  <dcterms:issued pvm="19840924">1984-09-24</dcterms:issued>
  <dcterms:abstract>
    <p>Huolinta- ja kuljetusalalla toimiva yhtiö vastasi rahdinkuljettajana eikä huolitsijana tehtävästä, joka yhtiön kuljetustarjouksensa perusteella tuli suorittaa määräämästään hinnasta tytäryhtiönsä autoilla.</p>
    <p>Yhtiön sopimusvastuuta luovutusehdon noudattamatta jättämisestä eivät koskeneet CMR-yleissopimuksen 23 artiklan määräykset rajoitetun korvauksen maksamisesta tavaran katoamisen tai vähentymisen johdosta</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19840152taloa0">ASIAN KÄSITTELY ALEMMISSA OIKEUKSISSA</a>
    <a href="19840152tyloa0">KORKEIN OIKEUS</a>
  </dcterms:tableOfContents>
  <finlex:content id="s19840152t.kko">
    <div>
      <h2 id="19840152taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Oy Stockhaus &amp; Co Ab:n kanne Helsingin RO:ssa</h3>
        <p>Oy Stockhaus &amp; Co Ab oli kertonut, että yhtiö ja Oy Huolintakeskus Ab olivat sopineet Oy Huolintakeskus Ab:n 24.1.1978 antaman kirjallisen kuljetustarjouksen perusteella yhtiön valmistaman housuerän kuljettamisesta Keuruulta housujen ostajan, Vislandasta Ruotsista olevan Treson Trading Ab:n osoittamille kahdelle asiakkaalle Osloon. Tarjouksen mukaan Oy Huolintakeskus Ab suoritti kuljetuksen tytäryhtiönsä autolla kuljetusvastuun ollessa tavaran kansainvälisessä tiekuljetuksessa käytettävästä rahtisopimuksesta Genevessä 19.5.1956 tehdyn yleissopimuksen (CMR) mukainen. Oy Stockhaus Ab:n kauppahintasaamisen turvaamiseksi oli suullisesti sovittu, että rahtikirjaan merkittiin tavaran vastaanottajaksi Oy Huolintakeskus Ab:n Oslossa oleva agentti sekä että tavaraa ei saanut luovuttaa Treson Trading Ab:n osoittamille asiakkaille ennen kuin Oy Stockhaus &amp; Co Ab oli antanut siihen luvan. Sopimuksen oli Oy Stockhaus &amp; Co Ab vielä vahvistanut Oy Huolintakeskus Ab:lle lähettämissään kirjeissä. Oy Huolintakeskus Ab ei kuitenkaan kirjoittanut luovutusehtoa rahtikirjaan eikä muullakaan tavalla ajoissa ollut antanut sitä tiedoksi agentilleen Oslossa, vaan oli ilmoittanut ehdosta niin myöhään, että tavara oli jo ehditty luovuttaa sanotuille asiakkaille. Treson Trading Ab:n sittemmin jouduttua konkurssiin Oy Stockhaus &amp; Co Ab oli menettänyt 236.996 markan 86 pennin kauppahinta- ja rahtikulusaatavansa. Esittämänsä perusteella Oy Stockhaus &amp; Co Ab oli vaatinut Oy Huolintakeskus Ab:n velvoittamista suorittamaan sille vahingonkorvaukseksi sanotut 236.996 markkaa 86 penniä laillisine korkoineen sekä korvausta oikeudenkäyntikuluistaan. Treson Trading Ab:n konkurssihallinnon suoritettua Oy Stockhaus &amp; Co Ab:lle yhtiön jako-osuutena konkurssipesästä 22.216 markkaa 9 penniä korkoineen yhtiö oli luopunut kanteestaan sanotun määrän osalta.</p>
      </div>
      <div>
        <h3>Oy Huolintakeskus Ab:n vastine</h3>
        <p>Oy Huolintakeskus Ab oli kiistänyt kanteen, katsoen suorittaneensa Oy Stockhaus &amp; Co Ab:n toimeksiannon huolitsijana eikä rahdinkuljettajana. Oy Huolintakeskus Ab oli myös vaatinut korvausta oikeudenkäyntikuluistaan.</p>
      </div>
      <div>
        <h3>RO:n päätös 13.3.1980</h3>
        <p>RO oli, samalla kun lausunnon antaminen kanteesta raukesi sen luovutuilta osin, muutoin tutkinut jutun ja lausunut selvitetyksi, että Oy Stockhaus &amp; Co Ab oli ostanut Oy Huolintakeskus Ab:lta kanteessa tarkoitetun kuljetuksen, johon oli sovittu sovellettaviksi CMR-yleissopimuksen ehdot. Kuljetus oli alkanut 30.6.1978. Oy Stockhaus &amp; Co Ab oli 29. ja 30.6.1978 puhelimitse ilmoittanut Oy Huolintakeskus Ab:n toimihenkilölle, että tavaran sai luovuttaa vastaanottajille vasta Oy Stockhaus &amp; Co Ab:n annettua suostumuksensa. Oy Stockhaus &amp; Co Ab oli viimeistään 3.7.1978 Oy Huolintakeskus Ab:lle saapuneissa kolmessa kirjallisessa tiedotteessa vahvistanut puhelimitse antamansa luovutuskiellon. Oy Huolintakeskus Ab oli laiminlyönyt merkitä suullisesti annetun luovutuskiellon rahtikirjaan ja oli kirjallisten vahvistusten jälkeen ilmoittanut siitä 3.7.1978 lentopostitse agentilleen Osloon. Toimittamalla kirjalliset ohjeet luovutuskiellosta agentilleen Oy Huolintakeskus Ab oli hyväksynyt sellaisen ehdon merkitsemisen rahtikirjaan. Tavara oli saapunut Osloon 2.7.1978 ja oli ilmoitettu tullaukseen seuranneena päivänä. Tullaus oli loppuunsaatettu aikaisintaan 4.7.1978 ja tavara oli luovutettu norjalaisille vastaanottajille. Treson Trading Ab:n konkurssin johdosta Oy Stockhaus &amp; Co Ab oli menettänyt kanteessa kerrotun saatavansa. Oy Stockhaus &amp; Co Ab oli saanut tiedon luovutuskiellon noudattamatta jättämisestä 15.8.1978 ja vaatinut sen johdosta korvausta 21.8.1978. Jättämällä luovutuskiellon merkitsemättä rahtikirjaan ja ilmoittamalla kiellosta kirjallisen tiedon siitä saatuaan postitse, vaikka postilähetys ei ole voinut tulla perille ajoissa. Oy Huolintakeskus Ab, joka oli vastuussa toimihenkilönsä toimenpiteestä, oli syyllistynyt törkeään huolimattomuuteen. Sen vuoksi RO oli velvoittanut Oy Huolintakeskus Ab:n suorittamaan Oy Stockhaus &amp; Co Ab:lle vahingonkorvaukseksi menetettyjen tavaroiden arvona 236.288 markkaa vähennettynä konkurssipesästä saadulla jako-osuudella 22.216 markalla 9 pennillä sekä rahtikuluista 708 markkaa 86 penniä oli suorittamaan yhteensä 214.780 markkaa 77 penniä sekä korkoa 5 prosentin mukaan 236.996 markalle 86 pennille 21.8. ja 31.12.1978 väliseltä ajalta 214.780 markalle 77 pennille 1.1.1979 lukien. Oy Huolintakeskus Ab oli velvoitettu lisäksi korvaamaan Oy Stockhaus &amp; Co Ab:n oikeudenkäyntikulut 12.000 markalla.</p>
      </div>
      <div>
        <h3>Asianosaisten vaatimukset Helsingin HO:ssa</h3>
        <p>Oy Huolintakeskus Ab oli RO:ssa esittämillään perusteilla vaatinut kanteen hylkäämistä sekä oikeudenkäyntikulujensa korvaamista myös HO:ssa. Oy Stockhaus &amp; Co Ab oli vastannut muutoksenhakemukseen ja vaatinut korvausta oikeudenkäyntikuluistaan HO:ssa.</p>
      </div>
      <div>
        <h3>HO:n tuomio 22.6.1983</h3>
        <p>HO oli katsonut, ettei ollut syytä muuttaa RO:n päätöstä. Oy Huolintakeskus Ab oli velvoitettu suorittamaan Oy Stockhaus &amp; Co Ab:lle korvaukseksi sillä HO:ssa olleista oikeudenkäyntikuluistaan 1.200 markkaa.</p>
      </div>
    </div>
    <div>
      <h2 id="19840152tyloa0">KORKEIN OIKEUS</h2>
      <p>Oy Huolintakeskus Ab pyysi valituslupaa sekä vaati HO:n tuomion kumoamista, kanteen hylkäämistä ja oikeudenkäyntikulujensa korvaamista. KKO määräsi, ettei HO:n tuomiota ollut toistaiseksi pantava täytäntöön tai, mikäli täytäntöönpano jo oli alkanut, ettei sitä ollut jatkettava. Valituslupa myönnettiin ja Oy Stockhaus &amp; Co Ab antoi siltä pyydetyn vastauksen.</p>
      <p>KKO t. lausui perusteluinaan:</p>
      <p>Oy Huolintakeskus Ab ja Oy Stockhaus &amp; Co Ab ovat sopineet kuljetuksesta Oy Huolintakeskus Ab:n 24.1.1978 antaman kuljetustarjouksen perusteella. Tarjouksen mukaan yhtiö suorittaisi kuljetukset määräämistään hinnoista tytäryhtiönsä autoilla "kuljetusvastuun ollessa CMR-sopimuksen mukainen." Oy Huolintakeskus Ab vastaa näin sovitusta tehtävästään rahdinkuljettajana eikä huolitsijana.</p>
      <p>Oy Stockhaus &amp; Co Ab on Oy Huolintakeskus Ab:lle 29. ja 30.6.1978 puhelimitse ja viimeistään 3.7.1978 postitse tulleissa tiedotteissa ilmoittanut asettavansa kuljetukselle luovutusehdon, jonka mukaan tavaran sai luovuttaa vastaanottajalle vain Oy Stockhaus &amp; Co Ab:n annettua siihen luvan. Oy Huolintakeskus Ab on vastaanottanut ja varauksetta hyväksynyt tämän ehdon kuljetussopimukseen.</p>
      <p>Oy Huolintakeskus Ab:n olisi pitänyt saattaa luovutusehto Oslossa olevan kuljetusasiamiehensä tietoon ja noudatettavaksi ennen tavaran luovuttamista vastaanottajalle. Näin ei ole tapahtunut. Ehdon noudattamatta jättämisestä on aiheutunut Oy Stockhaus &amp; Co Ab:lle RO:n päätöksessä todettu 214.780,77 markan vahinko. Näin syntyneen vahingon korvaamista eivät koske CMR-yleissopimuksen 23 artiklan määräykset rajoitetun korvauksen maksamisesta tavaran katoamisen tai vähentymisen johdosta. Oy Huolintakeskus Ab:n on näin ollen korvattava sopimuksen rikkomisesta aiheutunut vahinko kokonaan.</p>
      <p>Edellä lausumillaan perusteilla KKO katsoi, ettei ollut syytä muuttaa HO:n tuomion lopputulosta. Näin ollen täytäntöönpanokielto kumottiin. Oy Huolintakeskus Ab velvoitettiin suorittamaan Oy Stockhaus &amp; Co Ab:lle korvaukseksi sillä vastauksen antamisesta KKO:ssa olleista kuluista 1.500 markkaa.</p>
      <div>
        <p>Ratkaisuun osallistuneet: presidentti Olsson sekä oikeusneuvokset Takala, Lehtonen, af Hällström ja Roos</p>
      </div>
    </div>
  </finlex:content>
</finlex:document>
