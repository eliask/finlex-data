<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840099t</dcterms:identifier>
  <finlex:ecliIdentifier>ECLI:FI:KKO:1984:II99</finlex:ecliIdentifier>
  <dcterms:title>KKO:1984-II-99</dcterms:title>
  <dcterms:description>
    <p>
      <strong>Työsopimus</strong>
      <span>Työsopimuksen lakkaaminen</span>
      <span>Irtisanomisperuste</span>
      <span>Perheyritys</span>
    </p>
  </dcterms:description>
  <finlex:registerNumber>S83/466</finlex:registerNumber>
  <dcterms:date pvm="19831115">1983-11-15</dcterms:date>
  <finlex:fileCopyNumber>4397/83</finlex:fileCopyNumber>
  <dcterms:issued pvm="19840531">1984-05-31</dcterms:issued>
  <dcterms:abstract>
    <p>Työnantajan perheen jäsenen työntarvetta ei yksinään pidetty TSL 37 §:n 2 mom:ssa tarkoitettuna erityisen painavana syynä perheeseen kuulumattoman työntekijän työsopimuksen irtisanomiseen.</p>
    <p>Ään.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840099taloa0">ASIAN KÄSITTELY ALEMMISSA OIKEUKSISSA</a>
    <a href="19840099tyloa0">KORKEIN OIKEUS</a>
  </dcterms:tableOfContents>
  <finlex:content id="s19840099t.kko">
    <div>
      <h2 id="19840099taloa0">ASIAN KÄSITTELY ALEMMISSA OIKEUKSISSA</h2>
      <p>K oli A:lle 11.3.1981 ja 12.11.1981, C:lle 30.12.1980 ja 13.11.1981 sekä B:lle 13.11.1981 tiedoksi toimituttamiensa haasteiden nojalla Oulun RO:ssa lausunut, että hän oli 1.2.1979 lukien ollut vastaajien omistaman kiinteistöhuoltoalan liikkeen palveluksessa huoltomiehenä. A oli 6.11.1980 kirjallisesti irtisanonut hänen työsopimuksensa. Hänen saamassaan työtodistuksessa oli irtisanomisen syyksi ilmoitettu työn vähyys. Työsopimuksen irtisanomiseen ei kuitenkaan ollut ollut laillista perustetta, koska vastaajat olivat ottaneet hänen tilalleen työhön D:n joka oli A:n ja B:n poika sekä C:n veli.</p>
      <p>Tämän vuoksi K, samalla kun hän oli vaatinut vastaajien velvoittamista yhteisvastuullisesti suorittamaan hänelle maksamatta olevaa palkkaa ja päivystyskorvausta sekä odotusajan palkkaa sekä korvausta huoltomiehen tehtäviin kuulumattomien töiden suorittamisesta, oli vaatinut vastaajien velvoittamista yhteisvastuullisesti suorittamaan hänelle työsopimuslain 51 §:n mukaisena vahingonkorvauksena työsopimuksen laittomasta irtisanomisesta 5.000 markkaa.</p>
      <p>A, B ja C olivat heihin kohdistetun kanteen johdosta lausuneet, että K oli tullut kiinteistöhuoltoliikkeen palvelukseen vakinaiseksi huoltomieheksi vasta 1.3.1979. A oli 31.10.1980 suullisesti irtisanonut K:n työsopimuksen päättymään heti ja ilmoittanut K:n saavan kuukauden irtisanomisajan palkan. Kun työehtosopimuksen mukaan irtisanominen oli ollut toimitettava kirjallisesti, A oli 6.11.1980 uudelleen kirjallisesti irtisanonut työsopimuksen päättymään 15.12.1980. Työntekijäliiton edustajan ilmoitettua, että irtisanomisajan tuli päättyä kalenterikuukauden viimeisenä päivänä, K:lle oli suoritettu palkka koko joulukuulta 1980. Työttömänä ollut D oli 3.11.1980 tullut huoltomieheksi kiinteistöhuoltoliikkeeseen ja jäänyt K:n työsuhteen päättyessä edelleen liikkeen palvelukseen. Työn vähyyden vuoksi huoltomiehinä olivat K:n jälkeen toimineet vain C ja D. A:lla, B:llä ja C:llä oli työn vähyyden sekä oman poikansa ja veljensä työssäpitämisen vuoksi ollut työsopimuslain 37 §:ssä edellytetty erityisen painava syy K:n työsopimuksen irtisanomiseen. He olivat myöntäneet K:lla ollee palkkasaatavaa yhteensä 577 markkaa, jonka he olivat olleet valmiit suorittamaan hänelle. Tämän vuoksi A, B ja C, samalla kun he olivat vaatineet K:n palkkavaatimuksen hylkäämistä enemmälti sekä päivystyskorvausta, odotusajan palkkaa ja korvausta huoltomiehen tehtäviin kuulumattomien töiden suorittamisesta koskevien vaatimusten hylkäämistä kokonaan, olivat vaatineet K:n työsopimuksen laitonta irtisanomista koskevan vahingonkorvausvaatimuksen hylkäämistä sekä myös K:n velvoittamista korvaamaan heidän oikeudenkäyntikulunsa.</p>
      <div>
        <h3>RO:n päätös 28.12.1981</h3>
        <p>RO, joka oli 20.3.1981 myöntänyt K:lle maksuttoman oikeudenkäynnin korvausvelvollisuudetta valtiolle ja määrännyt hänen oikeudenkäyntiavustajakseen Oulun kaupungin yleisen oikeusavustajan, oli päätöksessään lausunut selvitetyksi, että K oli vastaajien omistaman kiinteistöhuoltoalan liikkeen toimeksiannosta helmikuussa 1979 suorittanut joitakin erillisiä liikkeelle kuuluvia töitä, joista hänelle oli suoritettu jo ennen työn aloittamista sovittua korvausta ja että K oli ollut toistaiseksi voimassa olleen suullisen työsopimuksen nojalla sanotun liikkeen palveluksessa huoltomiehenä 1.3.1979 lukien. K:n lisäksi kiinteistöhuoltoliikkeen palveluksessa huoltomiehinä olivat toimineet C ja K:n työsuhteen loppuaikana marraskuussa 1980 aikaisemmin työttömänä ollut D. A oli 6.11.1980 kirjallisesti irtisanonut K:n työsopimuksen. Työsuhde oli päättynyt seuranneena päivänä K oli saanut palkan joulukuun loppuun saakka. Irtisanomisen perusteena oli ollut kiinteistöhuoltoliikkeen töiden väheneminen niin, että liikkeellä ei ollut ollut töitä kolmelle huoltomiehelle, mitä osoitti sekin, että K oli säännöllisenä työaikana ennen D:n työsuhteen alkamista tehnyt myös erään vesijohtoliikkeen töitä asianosaisten ilmoittamat 300 työntuntia, ja se, että vastaajat olivat irtisanomalla K:n työsopimuksen tahtoneet turvata ja järjestää muutoin työttömäksi jäävälle D:lle työpaikan. K:n työsuhteen päätyttyä olivat liikkeen palveluksessa huoltomiehinä toimineet vain C ja D.</p>
        <p>RO oli katsonut, että kun huoneenvuokralain 37 §:n 2 kohdan mukaan erittäin painavana syynä vuokrasuhteen irtisanomiseen oli pidettävä sitä, että vuokranantaja tarvitsi huoneistoa perheenjäsenensä käyttöön, tästä ilmenevää oikeusohjetta perheenjäsenen merkityksestä sopimuksen irtisanomiseen oli voitava soveltaa myös K:n työsopimuksen irtisanomiseen. Tämän vuoksi ja ottaen huomioon työn vähyyden RO oli katsonut, että vastaajilla oli ollut työsopimuslain 37 §:n 2 momentissa tarkoitettu erityisen painava syy K:n työsopimuksen irtisanomiseen.</p>
        <p>Tämän vuoksi RO oli, samalla kun se oli vaatimukset enemmälti hyläten velvoittanut A:n B:n ja C:n yhteisvastuullisesti suorittamaan K:lle vielä maksamatta olleena palkkana 665 markkaa sekä odotusajan palkkana 644 markkaa 40 penniä eli yhteensä 1.309 markkaa 40 penniä, hylännyt K:n vahingonkorvausvaatimuksen työsopimuksen laittomasta irtisanomisesta.</p>
        <p>Kun K oli vain osaksi voittanut jutussa ja kun vastaajat olivat olleet valmiit heti oikeudenkäynnin alussa suorittamaan K:lle palkkana 577 markkaa sekä kun vastaajilla oli ollut perusteltua aihetta oikeudenkäyntiin, RO oli määrännyt, että Oulun kaupunki sai itse kärsiä kulut ja oikeudenkäyntiavustajan palkkion vahinkonaan. Kun todistajana kuullun ja valtion varoista korvauksen saaneen henkilön kuuleminen todistajana ei ollut ollut tarpeen juuri selvittämiseksi, valtion varoista todistajalle maksettu palkkio jäi tällä ja edellä mainituilla perusteilla valtion vahingoksi.</p>
      </div>
      <div>
        <h3>Rovaniemen HO:n tuomio 2.3.1983</h3>
        <p>HO, jonka tutkittavaksi K oli saattanut jutun, oli tuomiossaan katsonut, että K:n irtisanominen huoltomiehen tehtävistä oli tapahtunut siinä yhteydessä, kun D oli tullut kiinteistöhuoltoliikkeen palvelukseen aiemmin huoltomiehenä toimineiden C:n ja K:n lisäksi ja kun liikkeellä ei ollut riittänyt töitä kolmelle huoltomiehelle. Irtisanomisen syyksi oli K:lle annettuihin irtisanomisilmoituksen ja työtodistukseen merkitty töiden vähyys. Vastaajat eivät olleet työnantajina näyttäneet K:n töiden vähentyneen siinä määrin, että heillä olisi ollut työsopimuslain 37 §:n 2 momentissa tarkoitettu erityisen painava syy K:n irtisanomiseen. Tällaisena syynä ei myöskään voitu pitää sitä, että työnantajan perheenjäsen oli otettu irtisanotun työntekijän tilalle samoihin tehtäviin. K:n irtisanominen oli siten tapahtunut ilman laillista perustetta. K:lle, jonka työehtosopimuksen mukainen kuukausipalkka työsuhteen päättymisajankohtana oli ollut 2.255 markkaa, oli irtisanomisen vuoksi aiheutunut työansion menetyksestä johtuvaa vahinkoa vaaditut 5.000 markkaa, jonka vastaajat olivat työsopimuslain 51 §:n 1 momentin nojalla olleet velvolliset K:lle korvaamaan.</p>
        <p>Näillä perusteilla HO oli katsonut, ettei ollut syytä muuttaa RO:n päätöstä muulla tavoin kuin että A, B ja C oli velvoitettu yhteisvastuullisesti suorittamaan K:lle vahingonkorvaukseksi työsopimuksen laittomasta irtisanomisesta 5.000 markkaa.</p>
        <p>A, B ja C oli maksuttomasta oikeudenkäynnistä annetun lain 21 §:n 2 momentin nojalla velvoitettu yhteisvastuullisesti suorittamaan Oulun kaupungille korvaukseksi yleisen oikeusavustajan arvioidusta palkkiosta HO:ssa 400 markkaa.</p>
      </div>
    </div>
    <div>
      <h2 id="19840099tyloa0">KORKEIN OIKEUS</h2>
      <p>A, B ja C pyysivät yhteisesti valituslupaa ja hakivat muutosta HO:n tuomioon vaatien vapauttamistaan suorittamasta K:lle vahingonkorvausta työsopimuksen laittomasta irtisanomisesta 5.000 markkaa sekä korvaamasta Oulun kaupungille yleisen oikeusavustajan arvioidusta palkkiosta. HO:ssa 400 markkaa. Lisäksi he vaativat K:n velvoittamista korvaamaan heidän oikeudenkäyntikulunsa KKO:ssa 777 markalla. Valituslupa myönnettiin ja K antoi häneltä valituksen johdosta pyydetyn vastauksen.</p>
      <p>KKO t. tutki jutun ja lausui perusteluinaan:</p>
      <p>A:n ja hänen vaimonsa B:n sekä heidän poikansa C:n yhteisesti omistama kiinteistöhuoltoliike on pieni perheyritys, jolla on vuonna 1980 ollut hoidettavanaan 12 - 13 asunto-osakeyhtiön huoltotyöt. Kiinteistöhuoltoliikkeen palveluksessa ovat vakinaisina huoltomiehinä toimineet C ja K. Heidän lisäkseen liikkeeseen on talvisin otettu tilapäisiä työntekijöitä lumitöihin. Toisaalta K on työnantajan suostumuksella ajoittain työskennellyt myös RO:n päätöksessä mainitussa vesijohtoliikkeessä. Kiinteistöhuoltoliikkeen vähäiset toimistotyöt on tehnyt vesijohtoliikkeen palveluksessa ollut toimistoapulainen.</p>
      <p>A on 31.10.1980 suullisesti ja 6.11.1980 kirjallisesti irtisanonut K:n työsopimuksen ilmoittaen syyksi työn vähyyden. Tuolloin työttömänä ollut ja jo aikaisemmin ajoittain kiinteistöhuoltoliikkeen töihin osallistunut D on 3.11.1980 otettu liikkeeseen työhön K:n tilalle. A, B ja C eivät ole näyttäneet, että kiinteistöhuoltoliikkeen työt olisivat loka-marraskuussa 1980 vähentynyt, vaan työtä on riittänyt kahdelle vakinaiselle työntekijälle yhtä paljon kuin aikaisemminkin. Myöskään vesijohtoliikkeen työt eivät ole tuolloin vähentyneet. Jutussa esitetyn selvityksen mukaan syynä K:n työsopimuksen irtisanomiseen on ollut D:n ottaminen työhön K:n tilalle. KKO katsoo, ettei tätä perustetta voida kiinteistöhuoltoliikkeen olosuhteet, asianomaisten sukulaisuus ja D:n työntarve huomioon ottaenkaan yksinään pitää työsopimuslain 37 §:n 2 momentissa edellytettynä erityisen painavana syynä K:n työsopimuksen irtisanomiseen. K:lla on siten oikeus HO:n tuomiossa A:n, B:n ja C:n hänelle maksettavaksi tuomittuun vahingonkorvaukseen työsopimuksen laittomasta irtisanomisesta.</p>
      <p>Edellä lausumillaan perusteilla KKO katsoi, ettei ollut syytä muuttaa HO:n tuomion lopputulosta.</p>
      <div>
        <h3>Eri mieltä olevan jäsenen lausunto</h3>
        <p>Oikeusneuvokset Portin: tutkin jutun, kumoan HO:n tuomion ja vapauttaen A:n, B:n ja C:n yhteisvastuullisesti suorittamasta K:lle vahingonkorvaukseksi 5.000 markkaa ja Oulun kaupungille korvaukseksi yleisen oikeusavustajan arvioidusta palkkiosta HO:ssa 400 markkaa jätän asian RO:n päätöksen lopputuloksen varaan. Asian laatuun nähden määrään, että A, B ja C saavat pitää heillä täällä olleet oikeudenkäyntikulunsa vahinkonaan.</p>
        <div>
          <p>Ratkaisuun osallistuneet: oikeusneuvokset Miettinen, Saarni-Rytkölä ja Lehtonen sekä ylimääräinen oikeusneuvos Mäkinen</p>
        </div>
      </div>
    </div>
  </finlex:content>
</finlex:document>
