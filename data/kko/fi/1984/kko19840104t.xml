<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840104t</dcterms:identifier>
  <finlex:ecliIdentifier>ECLI:FI:KKO:1984:II104</finlex:ecliIdentifier>
  <dcterms:title>KKO:1984-II-104</dcterms:title>
  <dcterms:description>
    <p>
      <strong>Päihdetutkimuskulut</strong>
    </p>
    <p>
      <strong>Kulkuneuvon luovuttaminen juopuneelle</strong>
    </p>
    <p>
      <strong>Rattijuopumus</strong>
    </p>
  </dcterms:description>
  <finlex:registerNumber>R82/516</finlex:registerNumber>
  <dcterms:date pvm="19840222">1984-02-22</dcterms:date>
  <finlex:fileCopyNumber>700</finlex:fileCopyNumber>
  <dcterms:issued pvm="19840605">1984-06-05</dcterms:issued>
  <dcterms:abstract>
    <p>Kulkuneuvon luovuttamisesta juopuneelle tuomittu henkilö velvoitettiin yhteisvastuullisesti rattijuopumuksesta tuomitun kanssa korvaamaan valtiolle päihdetutkimuskulut.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840104taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19840104t.kko">
    <div>
      <h2 id="19840104taloa0">ASIAN KÄSITTELY ALEMMISSA OIKEUKSISSA</h2>
      <p>Virallinen syyttäjä oli vaatiessaan Pirkkalan KO:ssa A:n tuomitsemista rangaistukseen törkeästä rattijuopumuksesta ynnä muusta ja B:n tuomitsemista rangaistukseen nuorena henkilönä kulkuneuvon luovuttamisesta juopuneelle, vaatinut A:n ja B:n velvoittamista yhteisvastuullisesti korvaamaan valtiolle sen varoista A:n oikeuslääketieteellisestä päihdetutkimuksesta ja veren alkoholin määrityksestä maksetut kustannukset 215 markkaa.</p>
      <p>KO p. 8.10.1981 oli tuomitessaan A:n rangaistukseen törkeästä rattijuopumuksesta ynnä muusta ja velvoittaessaan hänet korvaamaan valtiolle päihdetutkimuskulut 215 markkaa, tuominnut B:n rikoslain 23 luvun 7 §:n ja 3 luvun 2 §:n nojalla nuorena henkilönä kulkuneuvon luovuttamisesta juopuneelle 15:een 33 markan määräiseen päiväsakkoon eli maksamaan sakkoa 495 markkaa, mutta hylännyt päihdetutkimuskulujen korvaamista koskevan vaatimuksen.</p>
      <p>Muutoksenhakemuksessaan virallinen syyttäjä oli HO:ssa uudistanut KO:ssa esittämänsä vaatimuksen B:n velvoittamisesta korvaamaan valtiolle sen varoista A:n oikeuslääketieteellisestä päihdetutkimuksesta ja veren alkoholin määrityksestä maksetut kustannukset 215 markkaa.</p>
      <p>Turun HO p. 24.5.1982 oli jättänyt asian KO:n päätöksen varaan.</p>
      <p>Virallinen syyttäjä pyysi valituslupaa ja haki muutosta HO:n päätökseen toistaen päihdetutkimuskulujen korvaamista koskevan vaatimuksen, B ei käyttänyt hyväkseen hänelle varattua tilaisuutta vastauksen antamiseen.</p>
    </div>
    <div>
      <h2 id=""/>
      <p>KKO p. tutki jutun ja lausui perusteluinaan:</p>
      <p>A:n humalatilan oikeuslääketieteellinen tutkiminen on ollut tarpeen syytteen toteennäyttämiseksi ja syyllisyyden määrän selvittämiseksi kulkuneuvon syytteessä tarkoitetussa tilaisuudessa A:lle luovuttaneen B:nkin osalta. Myös B on siten velvollinen korvaamaan valtiolle kysymyksessä olevasta päihdetutkimuksesta ja veren alkoholin määrityksestä aiheutuneet kustannukset.</p>
      <p>Näillä perusteilla KKO, muuttaen HO:n päätöstä, velvoitti B:n yhteisvastuullisesti A:n kanssa korvaamaan valtiolle sen varoista A:n oikeuslääketieteellisestä päihdetutkimuksesta ja veren alkoholin määrityksestä maksetut kustannukset 215 markkaa.</p>
      <div>
        <p>Ratkaisuun osallistuneet: oikeusneuvokset Ailio, Portin, Hämäläinen, Riihelä ja af Hällström</p>
      </div>
    </div>
  </finlex:content>
</finlex:document>
