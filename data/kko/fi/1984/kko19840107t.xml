<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840107t</dcterms:identifier>
  <finlex:ecliIdentifier>ECLI:FI:KKO:1984:II107</finlex:ecliIdentifier>
  <dcterms:title>KKO:1984-II-107</dcterms:title>
  <dcterms:description>
    <p>
      <strong>Oikeudenkäyntimenettely</strong>
      <span>Ennakkotarkastusmenettely</span>
    </p>
    <p>
      <strong>Virkavirhe</strong>
    </p>
  </dcterms:description>
  <finlex:registerNumber>R83/471</finlex:registerNumber>
  <dcterms:date pvm="19831019">1983-10-19</dcterms:date>
  <finlex:fileCopyNumber>4058/83</finlex:fileCopyNumber>
  <dcterms:issued pvm="19840607">1984-06-07</dcterms:issued>
  <dcterms:abstract>
    <p>KO:n puheenjohtaja oli suurehkon rikosjutun käsittelyä varten määrätyssä ylimääräisessä istunnossa oikeudelle esitettyä holhousasiaa käsiteltäväksi ottamatta ohjannut sen tuomiokunnassa käytössä olleen hakemusasiain ennakkotarkastusmenettelyn kautta muuna istuntopäivänä oikeudelle esitettäväksi. Koska pu-</p>
    <p>heenjohtajalla ei ollut ollut tilaisuutta itse ennakolta tutustua hakemusasiakirjoihin ja asia olisi käsiteltäväksi otettaessakin voitu rikosjutun käsittelyn vuoksi laillisin perustein lykätä toiseen oikeudenkäyntitilaisuuteen, puheenjohtajan menettelyä ei tuolta osin pidetty virkavirheenä.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840107taloa0">ASIAN KÄSITTELY ALEMMISSA OIKEUKSISSA</a>
    <a href="19840107tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19840107t.kko">
    <div>
      <h2 id="19840107taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun A oli 17.7.1981 toimittanut Turun HO:lle kanteluksi B:tä vastaan katsottavan kirjoituksen ja HO oli 10.9.1981 päättänyt jättää asiakirjat kanneviskaalille tutkimusta ja muita asian ehkä vaatimia toimenpiteitä varten, vt. kanneviskaali oli 13.1.1982 HO:een annetussa virkasyytekirjelmässä lausunut, että B oli Ikaalisten KO:n 3.2.1981 pidetyssä istunnossa toimiessaan KO:n puheenjohtajana ilman laillista perustetta kieltäytynyt ottamasta käsiteltäväksi A:n K:n asiamiehenä KO:lle antamaa kiinteistökaupan hyväksymistä holhottavan puolesta koskevaa hakemusta sekä samalla menetellyt KO:n puheenjohtajalle sopimattomasti korottamalla aiheettomasti ääntään ja käyttämällä sopimatonta puhetapaa A:ta kohtaan. Sen vuoksi vt. kanneviskaali oli vaatinut, että B tuomittaisiin rikoslain 40 luvun 21 §:n ja 7 luvun 2 §:n nojalla rangaistukseen jatketusta varomattomuudesta tehdystä virkavirheestä.</p>
      <p>A oli asianomistajana kuultuna yhtynyt vt. kanneviskaalin rangaistusvaatimukseen sekä kohdaltaan vaatinut B:n velvoittamista suorittamaan hänelle edellä mainitulla 3.2.1981 korvausta ylimääräisistä matkakustannuksista 58 markkaa ja ansionmenetyksestä 500 markkaa ynnä kantelusta aiheutuneista kuluista 600 markkaa. K oli jättänyt käyttämättä hänelle varatun tilaisuuden tulla asianomistajana kuulluksi. B oli antanut vaaditun selityksen virkasyytekirjelmän ja A:n vaatimusten johdosta. Oikeusministeriö oli B:n työnantajana antanut pyydetyn lausunnon. Vt. kanneviskaali oli vastannut B:n selitykseen.</p>
      <p>HO, jossa oli toimitettu jutussa suullinen käsittely, p. 9.5.1983 oli katsonut näytetyksi, että A oli saapunut syytteessä tarkoitettuun Ikaalisten KO:n 3.2.1981 pidettyyn istuntoon sen alkaessa tarkoituksenaan K:n asiamiehenä tuoda KO:n käsiteltäväksi kiinteistökaupan hyväksymistä alaikäisen puolesta koskeva hakemus. Oikeuden istuntohuoneen ovelle kiinnitettyyn juttulistaan oli merkitty ensimmäiseksi käsiteltävän ilmoitusasioita, joita paikalla ollut todistajana kuultu haastemies oli oikeuden puheenjohtajana toimineelta B:ltä luvan saatuaan kutsunut käsiteltäväksi. A:n esitettyä hakemuksen asiakirjoineen B:lle tämä oli hakemusta enemmälti tutkimatta ryhtynyt moittimaan A:ta ilmoitusasiain tuomisesta oikeuden käsiteltäväksi juuri siinä istunnossa sekä antamatta A:lle tilaisuutta selvittää asiaa käskenyt tämän poistua istuntohuoneesta ja antanut samalla asiakirjat takaisin A:lle.</p>
      <p>Oikeudenkäymiskaaresta ilmenevän periaatteen mukaan tuomioistuimen oli ratkaistava sen käsiteltäväksi tuotu asia, ellei ollut laillista syytä jättää asiaa tutkittavaksi ottamatta tai lykätä sen käsittelyä. Tällaisena syynä ei, oikeudenkäymiskaaren 2 luvun 6 §:ssä mainittua poikkeusta lukuunottamatta, voitu pitää tuomioistuimen ratkaistavaksi tuotujen muiden asioiden määrästä tai laadusta johtuvaa työpainetta.</p>
      <p>Tuomarin oli kohdeltava oikeuteen saapuvia henkilöitä asiallisesti ja tasapuolisesti sekä annettava näille tilaisuus esittää asiansa siten, että tuomioistuin voi harkita, miten lakia oli kysymyksessä olevaan asiaan sovellettava.</p>
      <p>B:n oli katsottava edellä kerrotulla menettelyllään varomattomuudesta syyllistyneen virkavirheeseen.</p>
      <p>A ei ollut näyttänyt menettäneensä ansiotuloja Jämijärveltä Ikaalisiin suorittamansa ylimääräisen matkan vuoksi. Sen sijaan A oli menettänyt sanotun matkan aiheuttamina matkakustannuksina 58 markkaa, jota A vahingonkorvauslain 3 luvun 2 §:n nojalla voi saman lain 7 luvun 4 §:ssä säädetyssä järjestyksessä hakea vahingosta ensisijaisesti vastuussa olevalta valtiolta.</p>
      <p>Edellä lausutun perusteella HO oli rikoslain 40 luvun 21 §:n 1 momentin nojalla tuominnut B:n varomattomuudesta tehdystä virkavirheestä saamaan varoituksen sekä velvoittanut B:n suorittamaan A:lle korvaukseksi oikeudenkäyntikuluista 3.000 markkaa ja korvaamaan valtiolle sen varoista maksetut todistelukustannukset 672 markkaa.</p>
      <p>B haki muutosta HO:n päätökseen vaatien syytteen ja muiden vaatimusten hylkäämistä sekä joka tapauksessa rangaistukseen tuomitsematta jättämistä. B katsoi, ettei A ollut asianomistaja jutussa. A vastasi B:n valitukseen.</p>
    </div>
    <div>
      <h2 id="19840107tyloa0">KORKEIMMAN OIKEUDEN RATKAISU</h2>
      <p>Syytteessä on vaadittu B:lle rangaistusta myös hänen A:han henkilökohtaisesti kohdistamansa menettelyn perusteella. Sen vuoksi A:ta on sanotulta osin pidettävä asianomistajana.</p>
      <div>
        <h3>Pääasiaratkaisun perustelu</h3>
        <p>A oli Ikaalisten tuomiokunnassa käytössä ollutta hakemusasiain ennakkotarkastusmenettelyä noudattaen tarkastuttanut kysymyksessä olevan holhousasian asiakirjat tuomiokunnan kansliassa ja saanut tarkastuksen toimittajalta, joka ei ollut B, ohjeen asian esittämisestä KO:lle puheena olevassa 3.2.1981 pidetyssä istunnossa. Asiaa ei ollut merkitty tuon istunnon kanne- eikä juttuluetteloon eikä B:llä ole näytetty muutoinkaan olleen tietoa sen mainituista esivaiheista. B:llä ei siten ole olut tilaisuutta itse aikaisemmin tutustua holhousasian asiakirjoihin kuten ennakkotarkastusmenettelyn tarkoituksen saavuttaminen olisi edellyttänyt.</p>
        <p>Ikaalisten KO:ssa oli 3.2.1981 ollut erään suurehkon rikosjutun käsittelyä varten määrätty ylimääräinen istunto. Yksistään tuon rikosjutun käsittelemisen on sen laadun ja laajuuden vuoksi voinut perustellusti arvioida kestävän oikeudenkäymiskaaren 2 luvun 6 §:ssä säädetyn aikarajan tuntumaan saakka kuten sitten on tapahtunutkin. Holhousasia olisi sen vuoksi, jos se olisi otettu käsiteltäväksi, voitu laillisin perustein lykätä toiseen oikeudenkäyntitilaisuuteen asiakirjoihin perehtymistä ja ratkaisun tekemistä varten.</p>
        <p>Edellä kerrotuissa olosuhteissa B, joka torjuessaan holhousasian välittömän käsittelyn oli osoittanut A:n käyttämään asian ennakkotarkastuksessa ja tuomaan sen sitten jonakin toisena istuntopäivänä KO:een, ei ole syyllistynyt virkavirheeseen. B:n viaksi jää kuitenkin, että hän on HO:n päätöksessä lausutun tavoin moittinut A:ta ilmoitusasian tuomisesta oikeuteen puheena olevassa istunnossa ja käskenyt hänen poistua.</p>
      </div>
      <div>
        <h3>Päätöslauselma</h3>
        <p>HO:n päätöstä muutetaan siten, että syyte B:tä vastaan hylätään enemmälti ja hänet tuomitaan edellä hänen syykseen luetusta varomattomuudesta tehdyksi virkavirheeksi katsottavasta käytösrikkomuksesta HO:n soveltaman lainkohdan nojalla saamaan varoitus. Muilta osin HO:n päätös jää pysyväksi. B velvoitetaan korvaamaan A:lle hänellä vastauksen antamisesta täällä olleet kulut 400 markalla.</p>
        <div>
          <p>Ratkaisuun osallistuneet: oikeusneuvokset Saarni-Rytkölä, Lehtonen ja Ketola sekä ylimääräiset oikeusneuvokset Mäkinen ja Hagman.</p>
        </div>
      </div>
    </div>
  </finlex:content>
</finlex:document>
