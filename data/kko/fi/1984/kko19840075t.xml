<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840075t</dcterms:identifier>
  <finlex:ecliIdentifier>ECLI:FI:KKO:1984:II75</finlex:ecliIdentifier>
  <dcterms:title>KKO:1984-II-75</dcterms:title>
  <dcterms:description>
    <p>
      <strong>Väärennys</strong>
      <span>Yksityinen asiakirja</span>
    </p>
    <p>
      <strong>Vangittuna pitäminen</strong>
    </p>
    <p>
      <strong>Ehdonalainen vapaus</strong>
    </p>
  </dcterms:description>
  <finlex:registerNumber>R83/584</finlex:registerNumber>
  <dcterms:date pvm="19840213">1984-02-13</dcterms:date>
  <finlex:fileCopyNumber>560</finlex:fileCopyNumber>
  <dcterms:issued pvm="19840503">1984-05-03</dcterms:issued>
  <dcterms:abstract>
    <p>Syytetty oli poistanut Postipankin säästökirjasta kaksi sivua siten, että kirjan viimeinen säästömerkintä osoitti suurempaa rahamäärää kuin tilillä oli, ja nostanut tililtä sen todellista säästöä suuremman rahamäärän. Syytetty tuomittiin rangaistukseen yksityisen asiakirjan väärentämisestä.</p>
    <p>Kun tästä rikoksesta tuomittu vankeusrangaistus oli vähemmän kuin yksi vuosi, syytettyä ei olisi saanut määrätä RVA 30 a §:n 2 momentin nojalla pidettäväksi vangittuna sillä perusteella, että hänet oli samalla määrätty menettämään ehdonalainen vapaus ja että uusi rangaistus ja jäännösrangaistus yhteenlaskettuina olivat enemmänkin kuin yksi vuosi.</p>
    <p>Ään.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19840075taloa0">ASIAN KÄSITTELY ALEMMISSA OIKEUKSISSA</a>
    <a href="19840075tyloa0">KORKEIN OIKEUS</a>
  </dcterms:tableOfContents>
  <finlex:content id="s19840075t.kko">
    <div>
      <h2 id="19840075taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Toijalan KO:n päätös 5.4.1983</h3>
        <p>KO oli päätöksessään katsonut selvitetyksi, että A oli 8.3.1983 Toijalassa väärentänyt Postipankissa olevan säästötilinsä n:o 211432.18-2 säästökirjan poistamalla siitä sivut 3 ja 4 käsittävän lehden ja näin saanut säästökirjan näyttämään säästö 2.137,90 markkaa, vaikka säästö todellisuudessa oli ollut vain 205,90, oikeastaan 205,96 markkaa, sekä tämän jälkeen hankkiakseen itselleen hyötyä käyttänyt väärentämäänsä säästökirjaa nostamalla Postipankin Toijalan konttorista 2.000 markkaa, mistä oli aiheutunut Postipankille tilinylitystä vastaava 1.794,10, oikeastaan 1.794,04 markan vahinko. KO oli tämän vuoksi, huomioon ottaen että A:n aikaisemman rikollisuuden ja uuden rikoksen suhde osoitti tekijässään ilmeistä piittaamattomuutta lain kielloista ja käskyistä, tuominnut A:n rikoslain 36 luvun 5 §:n ja 6 luvun 2 §:n 4 kohdan nojalla yksityisen asiakirjan väärentämisestä 9 kuukaudeksi vankeuteen, josta oli rikoslain 3 luvun 11 §:n nojalla vähennettävä 28 päivää (vapaudenmenetysaika 8.3. - 4.4.1983), sekä määrännyt hänet menettämään 27.2.1983 alkaneen ehdonalaisen vapauden. Lisäksi KKO oli määrännyt A:n hallusta takavarikoidut rahat 501,60 markkaa palautettavaksi Postipankille sekä velvoittanut hänet korvaamaan Postipankille nostetuista rahoista 1.292,44 markkaa 11,75 prosentin korkoineen 8.3.1983 lukien ja oikeudenkäyntikuluista 150 markkaa. KO oli määrännyt A:n pidettäväksi edelleen vangittuna.</p>
      </div>
      <div>
        <h3>Turun HO:n päätös 7.7.1983</h3>
        <p>HO, jossa A haki muutosta, oli päätöksessään lausunut, että KO:n menetetyksi tuomitseman, A:n 27.2.1983 alkaneen ehdonalaisen vapauden koeaika oli määrätty päättymään 31.5.1984, joten hänen suoritettavakseen, rikoslain 3 luvun 11 §:n nojalla tehtävä vähennyskin huomioon ottaen, jäi yli yhden vuoden vankeusrangaistus. Kun A oli tehnyt nyt kysymyksessä olevan rikoksen 8.3.1983, hänen käyttäytymisestään voitiin päätellä todennäköiseksi, että hän jatkaa rikollista toimintaansa. Näin ollen hänet voitiin määrätä pidettäväksi edelleen vangittuna. Tämän vuoksi HO ei ollut muuttanut KO:n päätöstä siltäkään osin, joten A oli rikoslain voimaanpanemisesta annetun asetuksen 30 a §:n 2 momentin nojalla edelleen pidettävä vangittuna. A:lle tuomitusta rangaistuksesta HO oli rikoslain 3 luvun 11 §:n nojalla määrännyt vähennettäväksi 8.3. - 6.7.1983 välistä vapaudenmenetysaikaa vastaavat 3 kuukautta 29 päivää.</p>
      </div>
    </div>
    <div>
      <h2 id="19840075tyloa0">KORKEIN OIKEUS</h2>
      <p>A pyysi valituslupaa ja haki muutosta HO:n päätökseen. A vaati, katsoen syyllistyneensä vain petokseen, syytteen hylkäämistä yksityisen asiakirjan väärentämisestä. Edelleen A katsoi, ettei edellytyksiä hänen vangittuna pitämiseensä ollut ollut HO:n soveltaman lainkohdan nojalla, koskei häntä ollut tuomittu vähintään yhden vuoden ehdottomaan vankeusrangaistukseen, eikä muutoinkaan, sekä pyysi täytäntöönpanon keskeyttämistä toistaiseksi.</p>
      <p>A:lle myönnettiin valituslupa. Virallinen syyttäjä ja Postipankki antoivat muutoksenhakemuksen johdosta pyydetyt vastaukset.</p>
      <p>KKO:lle hankitun selvityksen mukaan A oli suoritettuaan nyt kysymyksessä olevasta rikoksesta tuomittua rangaistusta päässyt ehdonalaiseen vapauteen 8.11.1983.</p>
      <p>KKO p. tutki jutun ja lausui perusteluinaan:</p>
      <p>A on poistamalla säästökirjan asiasisältöön olennaisesti vaikuttavat sivut KO:n päätöksessä kerrotulla tavalla syyllistynyt yksityisen asiakirjan väärentämiseen.</p>
      <p>Ehdonalaisen vapauden menetetyksi määräämistä ei ole otettava huomioon ratkaistaessa, onko syytetty tuomittu rikoslain voimaanpanemisesta annetun asetuksen 30 a §:n 2 momentissa vangitsemisedellytykseksi säädettyyn vähintään yhden vuoden ehdottomaan vankeusrangaistukseen. Kun A on tuomittu 9 kuukauden vankeusrangaistukseen, häntä ei olisi saanut määrätä pidettäväksi vangittuna edellä mainitun lainkohdan nojalla.</p>
      <p>A on syyllistynyt toukokuussa 1980 kahteen ja maaliskuussa 1981 yhteen rikokseen, elokuussa 1981 jatkettuun rikokseen ja marraskuussa 1981 useisiin rikoksiin sekä, päästyään suorittamasta sanotuista rikoksista tuomittuja rangaistuksia ehdonalaiseen vapauteen 27.2.1983, nyt kysymyksessä olevaan rikokseen 8.3.1983. KKO katsoo, ettei ehdonalaisen vapautumisen jälkeen tapahtunutta rikosta ja aikaisempia rikoksia ole tehty lyhyin väliajoin. Näin ollen A:ta ei olisi saanut määrätä pidettäväksi vangittuna myöskään rikoslain voimaanpanosta annetun asetuksen 30 a §:n 1 momentin nojalla.</p>
      <p>Edellä lausumillaan perusteilla KKO jätti asian HO:n päätöksen varaan muutoin paitsi että lausuma A:n pitämisestä vangittuna poistettiin. Asian laadun vuoksi Postipankin oli pidettävä vastauskulunsa omana vahinkonaan.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Hiltunen hyväksyi jutun esittelijän seuraavan sisältöisen mietinnön: KKO lausunee A:n vangittuna pitämisen osalta ratkaisunsa perusteluiksi, että A päästyään vankilasta, jossa hän oli ollut sovittamassa 2 vuoden 8 kuukauden 10 päivän pituista vankeusrangaistusta, ehdonalaiseen vapauteen 27.2.1983 on tehnyt hänen syykseen luetun uuden rikoksen jo 8.3.1983 ja että hänet on tuomittu ennen vankilaan joutumistaan neljä kertaa useita nyt kysymyksessä olevan rikoksen kanssa vakavuusasteeltaan samanlaista, lyhyin väliajoin tehdyistä rikoksista. tällaisen rikollisen toiminnan estämiseksi A:n vangittuna pitämiseen on ollut rikoslain voimaanpanemisesta annetun asetuksen 30 a §:n 1 momentissa säädetyt edellytykset. Sitä vastoin A:n vangittuna pitämiseen ei ole ollut oikeutta mainitun pykälän 2 momentin nojalla, koska A:lle nyt tuomittu vankeusrangaistus on ollut vähemmän kuin yksi vuosi eikä samalla kertaa määrättyä ehdonalaisen vapauden menetystä ole otettava huomioon tuomitun vankeusrangaistuksen pituutta tarkasteltaessa.</p>
        <p>Tämän vuoksi KKO ei muuttane HO:n päätöksen lopputulosta pääasian eikä A:n vangitsemisen osalta. Asian laadun vuoksi Postipankki määrättäneen pitämään vastauskulunsa omana vahinkonaan.</p>
        <p>Oikeusneuvos Nybergh oli samaa mieltä kuin oikeusneuvos Hiltunen.</p>
      </div>
      <div>
        <p>Ratkaisuun osallistuneet: oikeusneuvokset Leivonen, Heinonen ja Ketola</p>
      </div>
    </div>
  </finlex:content>
</finlex:document>
