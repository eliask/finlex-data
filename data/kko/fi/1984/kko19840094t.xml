<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19840094t</dcterms:identifier>
  <finlex:ecliIdentifier>ECLI:FI:KKO:1984:II94</finlex:ecliIdentifier>
  <dcterms:title>KKO:1984-II-94</dcterms:title>
  <dcterms:description>
    <p>
      <strong>Menettämisseuraamus</strong>
    </p>
  </dcterms:description>
  <finlex:registerNumber>R83/616</finlex:registerNumber>
  <dcterms:date pvm="19840228">1984-02-28</dcterms:date>
  <finlex:fileCopyNumber>752</finlex:fileCopyNumber>
  <dcterms:issued pvm="19840523">1984-05-23</dcterms:issued>
  <dcterms:abstract>
    <p>Metsästyslain 64 §:ssä säädettyyn tahalliseen metsästysrikkomukseen oli sovellettava RL 2 luvun 16 §:n 3 momenttiin sisältyvää rikoksentekovälineen valtiolle menettämistä koskevaa yleissäännöstä.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19840094taloa0">ASIAN KÄSITTELY ALEMMISSA OIKEUKSISSA</a>
    <a href="19840094tyloa0">KORKEIN OIKEUS</a>
  </dcterms:tableOfContents>
  <finlex:content id="s19840094t.kko">
    <div>
      <h2 id="19840094taloa0">ASIAN KÄSITTELY ALEMMISSA OIKEUKSISSA</h2>
      <p>Äänekosken KO p. 3.3.1982 oli virallisen syyttäjän syytteestä katsonut selvitetyksi, että A oli 4.12.1981 Äänekoskella luvallisessa hirven metsästyksessä tappanut yli yksivuotiaan aikuisen uroshirven, jolla oli ollut noin 20 senttimetrin mittainen sarvi, vaikka A:lla oli ollut lupa kaataa vain hirven vasa.</p>
      <p>Sen vuoksi KO oli tuominnut A:n metsästyslain 64 §:n 2 momentin nojalla luvattomasta hirven tappamisesta 20:een 27 markan määräiseen päiväsakkoon eli maksamaan sakkoa 540 markkaa. Lisäksi KO oli sanotun pykälän 5 ja 6 momentin nojalla tuominnut A:n luvattomaan metsästykseen käytetyn Sako 30 - 06 merkkisen kiväärin valtiolle menetetyksi ja julistanut A:n menettäneeksi oikeutensa metsästykseen 3 vuodeksi päätöksen lainvoimaiseksi tulemisesta luettuna.</p>
      <p>Vaasan HO, jonne A oli valittanut, p. 1.7.1983 ei ollut muuttanut KO:n päätöstä.</p>
    </div>
    <div>
      <h2 id="19840094tyloa0">KORKEIN OIKEUS</h2>
      <p>Pyytäen valituslupaa A haki muutosta HO:n päätökseen vaatien, että hänet joko jätettäisiin rangaistukseen tuomitsematta tai tuomittaisiin 18.3.1983 muutetun metsästyslain nojalla vain sakkorangaistukseen lisäseuraamuksitta. Valituslupa myönnettiin ja virallinen syyttäjä antoi häneltä pyydetyn vastauksen.</p>
      <p>KKO p. tutki jutun.</p>
      <div>
        <h3>Ratkaisun perustelu</h3>
        <p>A on tiennyt, ettei hänellä ollut kysymyksessä olevassa tilanteessa lupaa ampua aikuista hirveä. Kun eläin on lähestynyt häntä, hän on laiminlyönyt varmistua asiasta riittävästi ja ampunut aikuisen hirven vasana, vaikka sillä on ollut toinen sarvi. Hirven pienikokoisuus on vaikeuttanut tilanteen arvioimista. A on siten menetellyt huolimattomasti.</p>
        <p>Metsästyslain 64 § on muutettu 18.3.1983 annetulla ja 1.8.1983 voimaan tulleella lailla. A:n menettely täyttää uuden 64 §:n 1 momentin 2 kohtaan sisältyvän tunnusmerkistön. Uusi laki on lievempi kuin rikoksen tekoaikana voimassa ollut vastaava säännös ja sitä on sen vuoksi sovellettava A:n tekoon. Muutetun lain 64 §:ssä säädetystä metsästysrikkomuksesta ei saata seurata käytetyn aseen menettämistä valtiolle eikä metsästyskieltoa. Rikoksentekoväline voidaan metsästysrikkomuksenkin johdosta tuomita rikoslain 2 luvun 16 §:n 3 momentin nojalla valtiolle menetetyksi, jos rikkomus on ollut tahallinen. Koska A on syyllistynyt tuottamukselliseen metsästysrikkomukseen, hänen metsästyksessä käyttämäänsä asetta ei voida tuomita valtiolle menetetyksi.</p>
      </div>
      <div>
        <h3>Lainkohta</h3>
        <p>Metsästyslaki 64 § 1 momentti 2 kohta (laissa 18.3.1983)</p>
      </div>
      <div>
        <h3>Päätöslauselma</h3>
        <p>A tuomitaan HO:n hänen syykseen lukeman rikoksen asemesta metsästysrikkomuksesta HO:n hänelle määräämään sakkorangaistukseen. HO:n lausuma metsästysoikeuden menettämisestä ja aseen menettämisseuraamuksesta poistetaan. Muilta osin HO:n päätös jää pysyväksi.</p>
        <div>
          <p>Ratkaisuun osallistuneet: oikeusneuvokset Miettinen, Takala, Hämäläinen ja Lindholm sekä ylimääräinen oikeusneuvokset Setälä</p>
        </div>
      </div>
    </div>
  </finlex:content>
</finlex:document>
