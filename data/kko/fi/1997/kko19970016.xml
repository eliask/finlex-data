<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19970016</dcterms:identifier>
  <finlex:ecliIdentifier>ECLI:FI:KKO:1997:16</finlex:ecliIdentifier>
  <dcterms:title>KKO:1997:16</dcterms:title>
  <dcterms:description>
    <p>
      <strong>Lapsen huolto ja tapaamisoikeus</strong>
    </p>
    <p>
      <strong>Lapsen elatus</strong>
    </p>
    <p>
      <strong>Oikeudenkäyntimenettely</strong>
      <span>Hakemusasia</span>
    </p>
  </dcterms:description>
  <finlex:registerNumber>S95/2653</finlex:registerNumber>
  <dcterms:date pvm="19961203">1996-12-03</dcterms:date>
  <finlex:fileCopyNumber>689</finlex:fileCopyNumber>
  <dcterms:issued pvm="19970219">1997-02-19</dcterms:issued>
  <dcterms:abstract>
    <p>Kuultava oli lasten huoltoa koskeneessa hakemusasiassa antamassaan kirjallisessa lausumassa esittänyt elatusapuvaatimuksen. Vaatimuksen katsottiin tulleen vireille, kun lausuma oli saapunut käräjäoikeuden kansliaan.</p>
  </dcterms:abstract>
  <p>ElatusL 10 § 1 mom</p>
  <p>L hakemusasioiden käsittelystä yleisessä alioikeudessa 7_§</p>
  <dcterms:tableOfContents>
    <a href="19970016aloa0">ASIAN KÄSITTELY ALEMMISSA OIKEUKSISSA</a>
    <a href="19970016mhaku0">MUUTOKSENHAKU KORKEIMMASSA OIKEUDESSA</a>
    <a href="19970016yloa0">KORKEIMMAN OIKEUDEN RATKAISU 19.2.1997</a>
  </dcterms:tableOfContents>
  <finlex:content id="s19970016.kko">
    <div>
      <h2 id="19970016aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimukset ja vastaukset Helsingin käräjäoikeudessa</h3>
        <p>Lars Henrik Johansson vaati 15.3.1994 vireille tulleessa hakemuksessa, että hänen ja Anna-Maija Niemisen alaikäisten lasten Anna Sofia ja Lauri Mikael Johanssonin huolto siirretään Niemiseltä hänelle tai että lapset määrätään yhteishuoltoon ja asumaan Lars Henrik Johanssonin luona.</p>
        <p>Nieminen antoi 10.5.1994 käräjäoikeuden kansliaan hakemuksen johdosta kirjallisen lausuman, jossa hän vastusti hakemusta ja puolestaan vaati, että Lars Henrik Johansson velvoitetaan maksamaan elatusapua kummallekin lapselle erikseen 2 000 markkaa kuukaudessa kuukausittain etukäteen taannehtivasti 1.1.1994 lukien siihen saakka kunnes lapset täyttävät 18 vuotta.</p>
        <p>Käräjäoikeuden istunnossa 19.8.1994 Nieminen esitti edellä kerrotun kirjallisen lausuman. Samassa istunnossa käräjäoikeus vahvisti väliaikaisen sopimuksen, jonka mukaan Lars Henrik Johansson maksaa 1 000 markkaa kuukaudessa kummallekin lapselle 1.8.1994 lukien.</p>
        <p>Lars Henrik Johansson vastusti elatusavun määräämistä taannehtivasti ja katsoi elatusavun kohtuulliseksi määräksi 1 000 markkaa lasta kohden kuukaudessa. Hän luopui oikeudenkäynnin aikana lasten huoltoa koskevista vaatimuksistaan.</p>
      </div>
      <div>
        <h3>Käräjäoikeuden päätös 28.3.1995</h3>
        <p>Käräjäoikeus katsoi, ettei ollut erityisen painavia perusteita määrätä elatusapua suoritettavaksi kanteen vireillepanoa edeltävältä ajalta. Ottaen huomioon kummankin vanhemman elatuskyvyn käräjäoikeus velvoitti Lars Henrik Johanssonin maksamaan kohtuullisena elatusapuna 1 800 markkaa kummallekin lapselle erikseen kuukausittain etukäteen 15.3.1994 lukien kunnes lapset täyttävät 18 vuotta. Jo erääntyneet erät oli maksettava heti.</p>
        <div>
          <p>Asian on ratkaissut käräjätuomari Pankakoski.</p>
        </div>
      </div>
      <div>
        <h3>Helsingin hovioikeuden päätös 24.10.1995</h3>
        <p>Lars Henrik Johansson valitti hovioikeuteen ja vaati elatusapujen alentamista ja niiden määräämistä maksettavaksi vasta 28.3.1995 lukien. Hovioikeus lausui perustelunaan, että Nieminen oli asiaa käsiteltäessä 19.8.1994 esittänyt elatusapua koskevan vaatimuksensa. Näin ollen Lars Henrik Johansson oli velvollinen suorittamaan elatusapua vaatimuksen esittämispäivästä 19.8.1994 lukien. Hovioikeus muutti käräjäoikeuden päätöstä siten, että elatusavun suorittamisvelvollisuus alkoi 15.3.1994 sijasta 19.8.1994.</p>
        <div>
          <p>Asian ovat ratkaisseet hovioikeuden jäsenet Iirola, Jalonen ja Ilveskoski. Esittelijä Åsa Holmström.</p>
        </div>
      </div>
    </div>
    <div>
      <h2 id="19970016mhaku0">MUUTOKSENHAKU KORKEIMMASSA OIKEUDESSA</h2>
      <p>Niemiselle myönnettiin valituslupa. Nieminen vaati Lars Henrik Johanssonin velvoittamista maksamaan elatusapua 15.3.1994 tai ainakin 10.5.1994 lukien.</p>
      <p>Johansson antoi pyydetyn vastauksen.</p>
    </div>
    <div>
      <h2 id="19970016yloa0">KORKEIMMAN OIKEUDEN RATKAISU 19.2.1997</h2>
      <div>
        <h3>Perustelut</h3>
        <p>Lapsen elatuksesta annetun lain 10 §:n 1 momentin, jonka soveltamisesta nyt on kysymys, mukaan tuomioistuimen on vahvistettava elatusapu suoritettavaksi kanteen vireillepanosta tai tuomiossa määrätystä tätä myöhäisemmästä ajankohdasta lukien. Ottaen huomioon Anna Sofia ja Lauri Mikael Johanssonin elatuksen tarve sekä Lars Henrik Johanssonin ja Niemisen elatuskyky Lars Henrik Johanssonin on maksettava Anna Sofia ja Lauri Mikael Johanssonille elatusapua kanteen vireillepanosta lukien. Kysymys on siitä, milloin Niemisen lastensa puolesta nostama kanne on tullut vireille.</p>
        <p>Lapsen elatuksesta annetun lain 13 ja 14 §:n mukaan elatusapuvaatimus on kanteella ajettava riita-asia. Lapsen huollosta ja tapaamisoikeudesta annetun lain 14 §:n 1 ja 3 momentin mukaan lapsen huoltoa ja tapaamisoikeutta koskevan hakemusasian yhteydessä voidaan kuitenkin esittää myös vaatimus lapselle maksettavan elatusavun vahvistamisesta. Hakemusasioiden käsittelystä yleisessä alioikeudessa annetun lain 7 §:n mukaan hakemusasia tulee vireille, kun hakemus on esitetty kansliassa tai istunnossa taikka toimitettu postitse tai lähetin välityksellä kansliaan.</p>
        <p>Lars Henrik Johansson on 15.3.1994 jättänyt käräjäoikeudelle lasten huoltoa koskevan hakemuksen. Nieminen on hakemuksen johdosta antamassaan, käräjäoikeuden kansliaan 10.5.1994 saapuneessa kirjallisessa lausumassa vastustanut Lars Henrik Johanssonin vaatimuksia ja puolestaan vaatinut elatusapua molemmille lapsille erikseen 2 000 markkaa kuukaudessa taannehtivasti 1.1.1994 lukien, kunnes lapset täyttävät 18 vuotta. Nieminen on siten esittänyt vireillä olevassa hakemusasiassa käsiteltäväksi tarkoitetun, uutta hakemusta vastaavan vaatimuksen. Elatusapuvaatimus on viimeksi mainitun lainkohdan perusteella tullut vireille silloin, kun lausuma on saapunut käräjäoikeuden kansliaan eli 10.5.1994.</p>
      </div>
      <div>
        <h3>Päätöslauselma</h3>
        <p>Käräjäoikeuden ja hovioikeuden päätöksiä muutetaan elatusapuvelvollisuuden osalta siten, että Lars Henrik Johanssonille määrätty velvollisuus suorittaa elatusapua alkaa 10.5.1994.</p>
        <div>
          <p>Asian ovat ratkaisseet presidentti Heinonen, oikeusneuvokset Haarmann, Krook, Tulokas ja Vuori. Esittelijä Susanne Möller.</p>
        </div>
      </div>
    </div>
  </finlex:content>
</finlex:document>
