<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19970119</dcterms:identifier>
  <finlex:ecliIdentifier>ECLI:FI:KKO:1997:119</finlex:ecliIdentifier>
  <dcterms:title>KKO:1997:119</dcterms:title>
  <dcterms:description>
    <p>
      <strong>Takaus</strong>
      <span>Omavelkainen takaus</span>
      <span>Takauksen lakkaaminen</span>
    </p>
  </dcterms:description>
  <finlex:registerNumber>S96/1270</finlex:registerNumber>
  <dcterms:date pvm="19970611">1997-06-11</dcterms:date>
  <finlex:fileCopyNumber>2722</finlex:fileCopyNumber>
  <dcterms:issued pvm="19970820">1997-08-20</dcterms:issued>
  <dcterms:abstract>
    <p>Omavelkaisen takauksen päävelkana oleva verovelka oli verojen ja maksujen perimisestä ulosottotoimin annetun lain 11 §:n 1 momentin nojalla vanhentunut takaukseen perustuvan velkomuskanteen ollessa hovioikeuden käsiteltävänä. Takauksen liitännäisyydestä päävelkaan katsottiin seuraavan, että takaaja oli vapautunut takausvastuustaan.</p>
  </dcterms:abstract>
  <dcterms:tableOfContents>
    <a href="19970119aloa0">ASIAN KÄSITTELY ALEMMISSA OIKEUKSISSA</a>
    <a href="19970119mhaku0">MUUTOKSENHAKU KORKEIMMASSA OIKEUDESSA</a>
    <a href="19970119yloa0">KORKEIMMAN OIKEUDEN RATKAISU 20.8.1997</a>
  </dcterms:tableOfContents>
  <finlex:content id="s19970119.kko">
    <div>
      <h2 id="19970119aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Turun käräjäoikeuden tuomio 2.3.1995</h3>
        <p>Turun lääninveroviraston Markku Kalevi Ketoa vastaan ajamasta kanteesta käräjäoikeus lausui selvitetyksi, että Keto oli 25.6.1992 yhdessä erään toisen henkilön kanssa antanut omavelkaisen takauksen Juha Olavi Nuutiselle vuonna 1990 verovuodelta 1989 maksuunpannun pääomaltaan 36 070,50 markan lopullisen veron maksamisesta. Sen vuoksi ja kun vero oli suorittamatta, käräjäoikeus velvoitti Kedon maksamaan lääninverovirastolle sanotun pääoman erinäisine viivästysseuraamuksineen.</p>
        <div>
          <p>Asian on ratkaissut käräjätuomari Partanen.</p>
        </div>
      </div>
      <div>
        <h3>Turun hovioikeuden tuomio 21.3.1996</h3>
        <p>Hovioikeus, jonne Keto valitti, ei muuttanut käräjäoikeuden tuomiota.</p>
        <div>
          <p>Asian ovat ratkaisseet hovioikeuden jäsenet Hukkanen, Lehmus ja Ikola. Esittelijä Liisa-Maija Mikkonen.</p>
        </div>
      </div>
    </div>
    <div>
      <h2 id="19970119mhaku0">MUUTOKSENHAKU KORKEIMMASSA OIKEUDESSA</h2>
      <p>Kedolle myönnettiin valituslupa. Valituksessaan Keto lausui, että hänen takauksensa oli koskenut verovuodelta 1989 maksuunpantua lopullista veroa. Koska tuo päävelka oli verojen ja maksujen perimisestä ulosottotoimin annetun lain 11 §:n 1 momentin nojalla vanhentunut 1.1.1996 eli ennen kuin takaajan maksuvelvollisuus oli lainvoimaisesti vahvistettu, lääninveroviraston kanne oli jätettävä tutkimatta tai hylättävä.</p>
      <p>Turun lääninverovirasto vastasi valitukseen.</p>
    </div>
    <div>
      <h2 id="19970119yloa0">KORKEIMMAN OIKEUDEN RATKAISU 20.8.1997</h2>
      <div>
        <h3>Perustelut</h3>
        <p>Turun lääninveroviraston kanne on perustunut siihen, että Markku Kalevi Keto on mennyt omavelkaiseen takaukseen Juha Olavi Nuutisen lopullisesta verosta vuodelta 1989. Vero on maksuunpantu vuonna 1990. Lääninverovirasto on lausunut, että Kedon vastuun kannalta oli ratkaisevaa, että hänet oli haastettu jutussa vastaamaan ennen päävelan vanhentumista.</p>
        <p>Verojen ja maksujen perimisestä ulosottotoimin annetun lain 11 §:n 1 momentin mukaan vero on perittävä viiden vuoden kuluessa sitä seuranneen vuoden alusta lukien, jona saaminen on määrätty tai maksuunpantu. Kun kanteen perusteena olevan takauksen päävelkana oleva vuoden 1989 lopullinen vero on maksuunpantu vuonna 1990, tuo verovelka on vanhentunut 1.1.1996.</p>
        <p>Takaus on päävelkaansa nähden liitännäinen sitoumus. Tästä seuraa, että takaaja vapautuu takausvastuustaan, jos päävelka lakkaa esimerkiksi vanhentumisen vuoksi. Kun päävelka on vanhentumisensa johdosta lakannut 1.1.1996, myös Keto on tuolloin vapautunut takausvastuustaan. Merkitystä ei tässä suhteessa ole sillä, että kanne Ketoa vastaan on pantu vireille ennen päävelan vanhentumista.</p>
      </div>
      <div>
        <h3>Tuomiolauselma</h3>
        <p>Käräjäoikeuden ja hovioikeuden tuomiot kumotaan. Kanne hylätään.</p>
        <div>
          <p>Asian ovat ratkaisseet presidentti Heinonen, oikeusneuvokset Paasikoski, Raulos ja Hidén sekä ylimääräinen oikeusneuvos Tepora. Esittelijä Jukka Sippo.</p>
        </div>
      </div>
    </div>
  </finlex:content>
</finlex:document>
