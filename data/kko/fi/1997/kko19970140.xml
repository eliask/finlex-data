<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19970140</dcterms:identifier>
  <finlex:ecliIdentifier>ECLI:FI:KKO:1997:140</finlex:ecliIdentifier>
  <dcterms:title>KKO:1997:140</dcterms:title>
  <dcterms:description>
    <p>
      <strong>Rangaistuksen mittaaminen</strong>
    </p>
    <p>
      <strong>Ehdollinen rangaistus</strong>
    </p>
    <p>
      <strong>Törkeä petos</strong>
    </p>
  </dcterms:description>
  <finlex:registerNumber>R96/437</finlex:registerNumber>
  <dcterms:date pvm="19970523">1997-05-23</dcterms:date>
  <finlex:fileCopyNumber>3310</finlex:fileCopyNumber>
  <dcterms:issued pvm="19970925">1997-09-25</dcterms:issued>
  <dcterms:abstract>
    <p>Kysymys vankeusrangaistuksen pituudesta ja ehdollisuudesta.</p>
    <p>Ään.</p>
  </dcterms:abstract>
  <dcterms:tableOfContents>
    <a href="19970140aloa0">ASIAN KÄSITTELY ALEMMISSA OIKEUKSISSA</a>
    <a href="19970140mhaku0">MUUTOKSENHAKU KORKEIMMASSA OIKEUDESSA</a>
    <a href="19970140yloa0">KORKEIMMAN OIKEUDEN RATKAISU 25.9.1997</a>
  </dcterms:tableOfContents>
  <finlex:content id="s19970140.kko">
    <div>
      <h2 id="19970140aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Pirkanmaan käräjäoikeuden tuomio 21.9.1995</h3>
        <p>Virallisen syyttäjän ja asianomistaja B:n syytteestä käräjäoikeus lausui selvitetyksi, että A oli 22.5.1991 - 8.2.1995 välisenä aikana Ilmajoella, Pirkkalassa ja Tampereella hankkiakseen itselleen oikeudetonta taloudellista hyötyä katteettomilla lupauksilla, valheellisilla tiedoilla ja B:n mielenterveydellistä häiriötä hyväksikäyttäen erehdyttänyt B:n antamaan vastikkeettomasti itselleen yhteensä noin 900 000 markkaa rahaa, mikä määrä oli kokonaisuudessaan aiheutunut B:n taloudelliseksi vahingoksi. Koska petoksessa oli tavoiteltu huomattavaa hyötyä, aiheutettu asianomistajalle erityisen tuntuvaa vahinkoa ja rikos oli tehty käyttämällä hyväksi B:n erityistä heikkoutta, tekoa oli mainittujen seikkojen vuoksi ja myös kokonaisuutena arvostellen pidettävä törkeänä. Vaikka A:ta ei ollut aikaisemmin tuomittu vapausrangaistukseen, niin rikoksen vahingollisuuden ja rikoksen A:ssa osoittaman syyllisyyden vuoksi yleinen lainkuuliaisuus vaati A:n tuomitsemista ehdottomaan vankeusrangaistukseen.</p>
        <p>Tämän vuoksi käräjäoikeus rikoslain 36 luvun 2 §:n 1 momentin nojalla tuomitsi A:n törkeästä petoksesta 1 vuodeksi 8 kuukaudeksi vankeuteen ja velvoitti hänet suorittamaan B:lle korvaukseksi aiheuttamastaan vahingosta 900 000 markkaa korkoineen.</p>
        <div>
          <p>Asian ovat ratkaisseet käräjätuomari Strander sekä lautamiehet Leuku, Malmberg ja Pentti.</p>
        </div>
      </div>
      <div>
        <h3>Turun hovioikeuden tuomio 5.2.1996</h3>
        <p>Hovioikeus, jonka tutkittavaksi A saattoi asian, ei muuttanut käräjäoikeuden tuomiota.</p>
        <div>
          <p>Asian ovat ratkaisseet hovioikeuden jäsenet Impivaara, Tuomaala ja Elise Suvanto. Esittelijä Leena Kaivo-oja.</p>
        </div>
      </div>
    </div>
    <div>
      <h2 id="19970140mhaku0">MUUTOKSENHAKU KORKEIMMASSA OIKEUDESSA</h2>
      <p>A:lle myönnettiin valituslupa. Valituksessaan A vaati, että syyte ja korvausvaatimus hylätään tai että rangaistusta alennetaan tai se tuomitaan ehdollisena.</p>
      <p>Virallinen syyttäjä ja B antoivat heiltä pyydetyt vastaukset.</p>
    </div>
    <div>
      <h2 id="19970140yloa0">KORKEIMMAN OIKEUDEN RATKAISU 25.9.1997</h2>
      <div>
        <h3>Perustelut</h3>
        <p>Rangaistuksen mittaaminen A on syyllistynyt törkeään petokseen, joka on jatkunut runsaat kolme ja puoli vuotta ja jonka tekotapa ilmentää suunnitelmallisuutta. Petos on kohdistunut henkilöön, joka on mielenterveyshäiriöidensä takia ollut altis taloudelliselle hyväksikäytölle. A on käyttänyt hyväkseen asianomistajan häntä kohtaan tuntemaa luottamusta ja toiveita yhteisestä elämästä. Rikoksella on aiheutettu asianomistajalle huomattava varallisuusvahinko.</p>
        <p>Sanotuista rikoksen erityistä moitittavuutta ilmentävistä seikoista huolimatta A:lle tuomittu 1 vuoden 8 kuukauden vankeusrangaistus on yleiseen rangaistuskäytäntöön verrattuna liian ankara.</p>
        <p>Rangaistuksen ehdollisuus Edellä mainitut rikoksen moitittavuutta osoittavat seikat puoltavat rangaistuksen tuomitsemista ehdottomana.</p>
        <p>A:ta ei ole aikaisemmin tuomittu rikoksesta rangaistukseen. A tuomitaan hänen taloudellisiin oloihinsa nähden huomattavaan vahingonkorvausvelvollisuuteen. A:n rikoksellaan asianomistajalle aiheuttama vahinko ei ole määrältään niin suuri, että se sinänsä vaatisi ehdottoman rangaistuksen määräämistä. Nämä seikat puoltavat rangaistuksen tuomitsemista ehdollisena.</p>
        <p>Punnittuaan sanottuja vastakkaiseen suuntaan vaikuttavia näkökohtia Korkein oikeus on päätynyt siihen, että rikoksen laadusta huolimatta yleisen lainkuuliaisuuden ylläpitäminen ei tässä tapauksessa edellytä rangaistuksen tuomitsemista ehdottomana.</p>
      </div>
      <div>
        <h3>Tuomiolauselma</h3>
        <p>Hovioikeuden tuomiota muutetaan siten, että A:lle tuomittu vankeusrangaistus alennetaan yhdeksi vuodeksi vankeutta ja se määrätään ehdolliseksi koetusajaksi, joka alkaa Korkeimman oikeuden tuomion antopäivästä ja päättyy 31.12.1999.</p>
        <p>Muilta osin hovioikeuden tuomio jää pysyväksi.</p>
        <p>A:lle tuomittu ehdollinen vankeusrangaistus voidaan määrätä pantavaksi täytäntöön, jos hän koetusaikana tekee rikoksen, josta hänet tuomitaan vankeusrangaistukseen.</p>
        <div>
          <p>Asian ovat ratkaisseet oikeusneuvokset Nikkarinen (eri mieltä), Tulenheimo-Takki, Wirilander, Möller (eri mieltä) ja Palaja. Esittelijä Timo Heikkinen (mietintö).</p>
        </div>
      </div>
      <div>
        <h3>Esittelijän mietintö ja eri mieltä olevien jäsenten lausunnot</h3>
        <p>Virkaa toimittava nuorempi oikeussihteeri Heikkinen: Rangaistuksen mittaamisen osalta mietintö oli Korkeimman oikeuden tuomion mukainen. Rangaistuksen ehdottomuuden osalta mietinnössä esitettiin, ettei ollut syytä muuttaa hovioikeuden tuomiota.</p>
        <p>Oikeusneuvos Möller: Olen muutoin samalla kannalla kuin enemmistö, mutta rangaistuksen ehdottomuuden osalta en muuta hovioikeuden tuomiota.</p>
        <p>Oikeusneuvos Nikkarinen: Olen samaa mieltä kuin oikeusneuvos Möller.</p>
      </div>
    </div>
  </finlex:content>
</finlex:document>
