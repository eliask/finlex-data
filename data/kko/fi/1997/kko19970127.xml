<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19970127</dcterms:identifier>
  <finlex:ecliIdentifier>ECLI:FI:KKO:1997:127</finlex:ecliIdentifier>
  <dcterms:title>KKO:1997:127</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Kiinteistötoimituksen purkaminen</span>
    </p>
  </dcterms:description>
  <finlex:registerNumber>M95/51</finlex:registerNumber>
  <dcterms:date pvm="19970529">1997-05-29</dcterms:date>
  <finlex:fileCopyNumber>3054</finlex:fileCopyNumber>
  <dcterms:issued pvm="19970910">1997-09-10</dcterms:issued>
  <dcterms:abstract>
    <p>Maanmittauslaitoksen keskushallinto oli tehnyt esityksen tilusvaihtotoimituksen osittaiseksi purkamiseksi sen johdosta, että tilusvaihdossa tilaan liitetty alue oli myöhemmin virheellisesti lohottu eri tiloihin. Kiinteistön, johon alue tilusvaihtotoimituksen mukaan kuului, omistajat vastustivat esitystä. Kun tilusvaihtotoimituksessa ei ollut tapahtunut virhettä, edellytyksiä purkamiselle ei ollut. Hakemus hylättiin.</p>
  </dcterms:abstract>
  <dcterms:tableOfContents>
    <a href="19970127aloa0">ASIAN AIKAISEMPI KÄSITTELY</a>
    <a href="19970127muukas0">MAANMITTAUSLAITOKSEN KESKUSHALLINNON PURKUESITYS</a>
    <a href="19970127yloa0">KORKEIMMAN OIKEUDEN RATKAISU 10.9.1997</a>
  </dcterms:tableOfContents>
  <finlex:content id="s19970127.kko">
    <div>
      <h2 id="19970127aloa0">ASIAN AIKAISEMPI KÄSITTELY</h2>
      <p>Hämeenlinnan kartasto- ja tietopalvelutoimiston määräyksestä suoritettiin jakolain 231 §:ssä tarkoitettu jaon täydentäminen sen selvittämiseksi, mihin rekisteriyksikköön kuuluu noin 1,6 hehtaarin alue Hattulan kunnan Hurttalan kylän tilan Purkalo RN:o 1:10 ja Purkalo I RN:o 1:11 sekä Tenhiälän kylän tilojen Takala RN:o 4:6 ja Eerola III RN:o 4:225 rajalla. Toimituksessa havaittiin, että 18.12.1922 rekisteröidyssä tilusvaihdossa ja lohkomisessa nro 12260 tiluksia oli pöytäkirjan ja kartan mukaan vaihdettu Purkalon tilan RN:o 1:10 ja Tenhiälän kylän Perttulan tilan nro 1 välillä. Maanmittaushallituksen päätöksellä 14.11.1952 oli muun muassa Perttulan tila yhdistetty Tenhiälän tilaksi nro 4 Tenhiälän kylään. Tenhiälän tilasta oli lohottu tilat Takala RN:o 4:6 ja Perttula RN:o 4:39 28.4.1954 rekisteröidyssä lohkomisessa nro 44278-80/45864-68/46131. Toimituskartan mukaan näihin tiloihin oli lohottu edellä mainitussa tilusvaihdossa Purkalon tilaan RN:o 1:10 tulleita tiluksia. Perttulan tilasta oli 2.3.1978 rekisteröidyssä lohkomisessa nro 103 366 lohottu tila Eerola III RN:o 4:138, joka myöhemmin oli saanut rekisterinumeron 4:225. Toimituskartan mukaan myös tähän tilaan oli lohottu mainitussa tilusvaihdossa Purkalon tilaan RN:o 1:10 tulleita tiluksia. Kuultuaan Purkalon, Purkalo I:n, Takalan ja Eerola III tilojen omistajia toimitusmiehet totesivat, ettei Purkalon tilaan tilusvaihdossa tullutta aluetta ollut voitu ilman tilan omistajien suostumusta sitovasti edelleen luovuttaa. Sen vuoksi toimitusmiehet 11.5.1993 päättivät, että alue kuuluu Purkalon tilaan.</p>
      <p>Etelä-Suomen maaoikeus katsoi Takalan tilan omistajien valitukseen antamassaan päätöksessä 15.3.1994, että 28.4.1954 rekisteröidyssä lohkomisessa oli tapahtunut virhe. Tilajärjestelmän ja rekisterilaitoksen selvyys ja luotettavuus vaativat tuon virheen korjaamista. Koska virhettä ei kuitenkaan voitu korjata jaon täydentämisessä, maaoikeus kumosi toimituksen ja määräsi Hämeen maanmittaustoimiston saattamaan asian jakolain 231 §:n 2 momentin mukaisesti maanmittauslaitoksen keskushallinnon käsiteltäväksi.</p>
      <div>
        <h3>Selvittelykokous ja Hämeen maanmittaustoimiston purkuesitys</h3>
        <p>Maanmittauslaitoksen keskushallinnon määräyksestä 18.1.1996 pidetyssä selvittelykokouksessa Eerola III tilan omistajat ilmoittivat, että he olivat ostaneet tilan 1920-luvulta noudatettuun rajaan asti. Naapurusten kesken ei ollut koskaan ollut riitaa rajasta maastossa. Purkalon tilan omistajat puolestaan ilmoittivat ostaneensa pakkohuutokaupassa Purkalon tilan RN:o 1:10, johon nimismiehen antaman kartan mukaan oli kuulunut myös selvittelyn kohteena oleva alue. Maanmittaustoimisto päätyi esittämään 18.12.1922 rekisteröidyn tilusvaihtotoimituksen purkamista osittain siten, että siinä Tenhiälän kylän Perttulan tilasta Hurttalan kylän Purkalon tilaan siirretyksi merkitystä alueesta katsottaisiin kuuluvan Perttulan tilaan se osa, jota ei lohottu Koiviston tilaan RN:o 1:4. Tällöin tilanne olisi maastossa noudatetun nautinnan mukainen. Purkalon tilan omistajat vastustivat esitystä.</p>
      </div>
    </div>
    <div>
      <h2 id="19970127muukas0">MAANMITTAUSLAITOKSEN KESKUSHALLINNON PURKUESITYS</h2>
      <p>Maanmittauslaitoksen keskushallinto on katsonut, että lohkomisissa nro 44278-80/45864-68/46131 ja 103366 oli Purkalon tilaan RN:o 1:10 kuuluvia alueita virheellisesti lohottu tiloihin Takala RN:o 4:6, Perttula RN:o 4:39 ja Eerola III RN:o 4:148. Koska tilajärjestelmän ja rekisterilaitoksen selvyys ja luotettavuus vaativat virheiden korjaamista, maanmittauslaitoksen keskushallinto on Hämeen maanmittaustoimiston perusteluihin yhtyen jakolain 349 §:n nojalla esittänyt, että 18.12.1922 rekisteröity tilusvaihtotoimitus nro 12260 puretaan siltä osin kuin siinä on Perttulan tilaan, tuolloin RN:o 1:5, kuuluvia alueita luettu Purkalon tilaan RN:o 1:10.</p>
    </div>
    <div>
      <h2 id="19970127yloa0">KORKEIMMAN OIKEUDEN RATKAISU 10.9.1997</h2>
      <div>
        <h3>Perustelut</h3>
        <p>Lohkomistoimituksissa nro 44278-80/45864-68/46131 ja nro 103 366 ovat tapahtuneet maanmittauslaitoksen keskushallinnon esityksessä mainitut virheet. Osittain purettavaksi esitetyssä tilusvaihtotoimituksessa nro 12260 ei ole väitetty tapahtuneen virhettä. Purkalon tilan RN:o 1:10 omistajat Mika Tapani Himanen ja Janne Juhani Himanen ovat vastustaneet esitystä. Kysymystä puheena olevan nautinnan merkityksestä ei voida käsitellä tämän asian yhteydessä. Edellytyksiä purkuhakemukseen suostumiselle ei ole.</p>
      </div>
      <div>
        <h3>Päätöslauselma</h3>
        <p>Maanmittauslaitoksen keskushallinnon esitys on hylätty.</p>
        <div>
          <p>Asian ovat ratkaisseet oikeusneuvokset Portin, Paasikoski, Krook ja Wirilander sekä ylimääräinen oikeusneuvos Tepora. Esittelijä Eero Takkunen.</p>
        </div>
      </div>
    </div>
  </finlex:content>
</finlex:document>
