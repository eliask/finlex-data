<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20000109</dcterms:identifier>
  <finlex:ecliIdentifier>ECLI:FI:KKO:2000:109</finlex:ecliIdentifier>
  <dcterms:title>KKO:2000:109</dcterms:title>
  <dcterms:description>
    <p>
      <strong>Jakolaki</strong>
      <span>Lohkominen</span>
    </p>
    <p>
      <strong>Ylimääräinen muutoksenhaku</strong>
    </p>
  </dcterms:description>
  <finlex:registerNumber>M98/43</finlex:registerNumber>
  <dcterms:date pvm="20000810">2000-08-10</dcterms:date>
  <finlex:fileCopyNumber>2586</finlex:fileCopyNumber>
  <dcterms:issued pvm="20001116">2000-11-16</dcterms:issued>
  <dcterms:abstract>
    <p>Määräala oli lohottu kooltaan ja sijainniltaan kauppakirjasta poikkeavasti lohkomistoimituksessa tehdyn sopimuksen mukaisesti. Saannonmoitteen johdosta kaupan kohde palautui aikaisemmalle omistajalle, jota toimituksessa tehty sopimus ei sitonut. Hänen hakemuksestaan lohkomistoimitus purettiin.</p>
  </dcterms:abstract>
  <p>JL 186 § (625/1988)</p>
  <p>OK 31 luku 7 § 1 mom 3 kohta</p>
  <dcterms:tableOfContents>
    <a href="20000109aloa0">ASIAN AIKAISEMPI KÄSITTELY</a>
    <a href="20000109mhaku0">HAKEMUS KORKEIMMASSA OIKEUDESSA</a>
    <a href="20000109yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s20000109.kko">
    <div>
      <h2 id="20000109aloa0">ASIAN AIKAISEMPI KÄSITTELY</h2>
      <div>
        <h3>Lohkomistoimitus</h3>
        <p>Alavuden kaupungin Alavuden kylässä suoritetussa lohkomistoimituksessa nro 310662-6 oli Marttilan tilasta RN:o 35:42 erotettu Toni Tastulan 11.1.1994 ostama määräala tilaksi Tonila RN:o 35:43. Lohkomisen perusteena olivat olleet myös 14.12.1953 ja 10.1.1994 tehdyt kauppakirjat, joilla Marttilan tilan omistajat olivat 14.12.1953 myyneet määräalan Kerttu Hannukselalle ja Hannuksela puolestaan sen 10.1.1994 Esa Makkoselle. Tastula oli ostanut saman määräalan Makkoselta. Asianosaisten lohkomistoimituksessa tekemän sopimuksen perusteella määräalan paikkaa ja kokoa oli muutettu. Lohkominen oli merkitty kiinteistörekisteriin 1.7.1994.</p>
      </div>
    </div>
    <div>
      <h2 id="20000109mhaku0">HAKEMUS KORKEIMMASSA OIKEUDESSA</h2>
      <p>Hannuksela kertoi 1.4.1998 Korkeimpaan oikeuteen saapuneessa purkuhakemuksessaan, että Hannukselan ja Makkosen välinen kauppa oli Vaasan hovioikeuden tuomiolla 10.4.1996 julistettu pätemättömäksi ja että Alavuden käräjäoikeus oli 20.2.1997 purkanut Makkosen ja Tastulan välisen kaupan. Kun lohkomisessa muodostettu tila Tonila RN:o 35:43 ei ollut sijainniltaan eikä pinta-alaltaan sellainen kuin kaupoissa 14.12.1953, 10.1.1994 ja 11.1.1994 oli tarkoitettu, Hannuksela on vaatinut, että lohkomistoimitus puretaan.</p>
      <div>
        <h3>Välitoimi</h3>
        <p>Tilan Marttila RN:o35:44 omistajille on varattu tilaisuus antaa vastaus purkuhakemuksen johdosta.</p>
      </div>
    </div>
    <div>
      <h2 id="20000109yloa0">KORKEIMMAN OIKEUDEN RATKAISU</h2>
      <div>
        <h3>Käsittelyratkaisu</h3>
        <p>Hannukselan lohkomistoimituksen purkamista koskeva hakemus on saapunut Korkeimpaan oikeuteen 1.4.1998. Hakemus perustuu siihen oikeudenkäymiskaaren 31 luvun 7 §:n 1 momentin 3 kohdassa tarkoitettuun uuteen seikkaan, että lohkomistoimituksen perusteena olleet saantokirjat ovat olleet pätemättömiä. Mainitun luvun 10 §:n 1 momentissa purun hakemiselle tällaisessa tapauksessa säädetty vuoden määräaika lasketaan siitä, kun Hannuksela on saanut tiedon 28.2.1997 lainvoimaiseksi tulleesta käräjäoikeuden 20.2.1997 antamasta tuomiosta. Kun Hannuksela ei ole ollut asianosainen tuossa oikeudenkäynnissä, voidaan pitää todennäköisenä, että on kulunut jonkin aikaa ennen kuin hän on saanut tuomiosta tiedon. Korkein oikeus katsoo Hannukselan hakemuksen saapuneen määräajassa.</p>
      </div>
      <div>
        <h3>Pääasian perustelut</h3>
        <p>Kerttu Hannuksela oli 14.12.1953 ostanut Martti ja Laimi Tastulalta Alavuden kaupungin, silloisen kunnan, Alavuden kylän Marttilan tilasta noin 30 aarin määräalan. Kauppakirjan mukaan alue käsitti kolme peltosarkaa maantielle johtavan rantatien itäpuolella ja sen rajat oli sovittu maastossa ja merkitty. Hannuksela oli myynyt määräalan 10.1.1994 Esa Makkoselle, joka oli 11.1.1994 myynyt määräalan edelleen Toni Tastulalle. Toni Tastulan hakemuksesta suoritetussa 1.7.1994 rekisteröidyssä lohkomistoimituksessa oli näiden saantokirjojen nojalla muodostettu Marttilan tilasta RN:o35:42 Tonilan tila RN:o 35:43. Alaikäisen Toni Tastulan holhoojan ja Martti Tastulan toimituksessa tekemän sopimuksen perusteella määräalan paikkaa ja kokoa oli muutettu siten, että Tonilan tilan pinta-alaksi oli tullut 2090 m<sup>2</sup> ja se oli tullut sijaitsemaan kauppakirjasta poiketen kauppakirjassa mainitun rantatien molemmin puolin.</p>
        <p>Vaasan hovioikeus on 10.4.1996 antamassaan lainvoimaisessa tuomiossa katsonut Makkosen petollisesti vietelleen Hannukselan 10.1.1994 tehtyyn kauppaan ja kauppa on julistettu pätemättömäksi. Toni Tastulan kanteesta Alavuden käräjäoikeus on 20.2.1997 antamallaan lainvoimaisella tuomiolla purkanut Makkosen ja Toni Tastulan 11.1.1994 tekemän kaupan.</p>
        <p>Lohkomistoimituksessa tehdyn sopimuksen johdosta Tonilan tilan alue ei ole luovutuskirjan mukainen. Saantonsa pätemättömyyden johdosta Toni Tastula ei ole ollut oikeutettu määräämään kaupan kohteena olleesta määräalasta muodostettavasta tilasta eikä hänen lohkomistoimituksessa tekemänsä sopimus sido Hannukselaa.</p>
      </div>
      <div>
        <h3>Lainkohdat</h3>
        <p>Jakolaki 186 § (625/1988)</p>
        <p>Oikeudenkäymiskaari 31 luku 7 § 1 momentti 3 kohta</p>
      </div>
      <div>
        <h3>Päätöslauselma</h3>
        <p>Alavuden kaupungin Alavuden kylässä tilalla Marttila RN:o35:42 suoritettu lohkomistoimitus nro310662-6 puretaan.</p>
        <p>Pohjanmaan maanmittaustoimiston tulee ryhtyä tämän päätöksen edellyttämiin toimenpiteisiin.</p>
        <p>Asian ovat ratkaisseet oikeusneuvokset Haarmann, Tulokas, Vuori, Kitunen ja Koskelo. Esittelijä Markku Markkula.</p>
        <p/>
      </div>
    </div>
  </finlex:content>
</finlex:document>
