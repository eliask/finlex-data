<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20000010</dcterms:identifier>
  <finlex:ecliIdentifier>ECLI:FI:KKO:2000:10</finlex:ecliIdentifier>
  <dcterms:title>KKO:2000:10</dcterms:title>
  <dcterms:description>
    <p>
      <strong>Rangaistuksen mittaaminen</strong>
    </p>
    <p>
      <strong>Rangaistusasteikon alittaminen</strong>
    </p>
  </dcterms:description>
  <finlex:registerNumber>R99/389</finlex:registerNumber>
  <dcterms:date pvm="19991019">1999-10-19</dcterms:date>
  <finlex:fileCopyNumber>131</finlex:fileCopyNumber>
  <dcterms:issued pvm="20000201">2000-02-01</dcterms:issued>
  <dcterms:abstract>
    <p>Rikoslain 2 luvun 2 §:n 1 momentissa vankeusrangaistukselle säädettyä yleistä vähimmäisaikaa ei saanut alittaa otettaessa rikoslain 7 luvun 6 §:n nojalla huomioon aikaisemmin tuomittu vankeusrangaistus.</p>
  </dcterms:abstract>
  <dcterms:tableOfContents>
    <a href="20000010aloa0">ASIAN KÄSITTELY ALEMMISSA OIKEUKSISSA</a>
    <a href="20000010mhaku0">MUUTOKSENHAKU KORKEIMMASSA OIKEUDESSA</a>
    <a href="20000010yloa0">KORKEIMMAN OIKEUDEN RATKAISU 1.2.2000</a>
  </dcterms:tableOfContents>
  <finlex:content id="s20000010.kko">
    <div>
      <h2 id="20000010aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Tuusulan käräjäoikeuden tuomio 26.5.1998</h3>
        <p>Käräjäoikeus tuomitsi A:n tieliikennelain 64 §:n 1 momentin ja 102 §:n sekä rikoslain 6 luvun 2 §:n 1 momentin 4 kohdan nojalla 16.7.1997 tehdystä ajo-oikeudetta ajosta 20 päivän vankeusrangaistukseen. Käräjäoikeus kohtuullisti rangaistusta ja otti huomioon Orimattilan käräjäoikeuden lainvoimaisen tuomion 26.2.1998 (rikokset 1-10) ja Lahden käräjäoikeuden lainvoimaisen tuomion 2.10.1997 (rikokset 1 ja 2).</p>
        <div>
          <p>Asian ovat ratkaisseet käräjätuomari Kukkonen sekä lautamiehet Grenfors, Lehto ja Loponen.</p>
        </div>
      </div>
      <div>
        <h3>Helsingin hovioikeuden tuomio 17.3.1999</h3>
        <p>A valitti hovioikeuteen ja vaati muun ohella, että hänelle tuomittu vankeusrangaistus lievennetään sakoksi tai että vankeusrangaistusta joka tapauksessa alennetaan.</p>
        <p>Hovioikeus otti rikoslain 7 luvun 6 §:n nojalla rangaistusta alentavina seikkoina huomioon käräjäoikeuden tuomiossakin mainitut Lahden käräjäoikeuden 2.10.1997 A:lle tuomitseman 60 päivän ja Orimattilan käräjäoikeuden 26.2.1998 A:lle tuomitseman 5 kuukauden sekä lisäksi Orimattilan käräjäoikeuden 19.5.1998 A:lle tuomitseman 70 päivän vankeusrangaistuksen. Hovioikeus alensi rangaistuksen 10 päiväksi vankeutta.</p>
        <div>
          <p>Asian ovat ratkaisseet hovioikeuden jäsenet Lahti, Harsia ja sijaisjäsen Virkkala. Esittelijä Virkkala.</p>
        </div>
      </div>
    </div>
    <div>
      <h2 id="20000010mhaku0">MUUTOKSENHAKU KORKEIMMASSA OIKEUDESSA</h2>
      <p>Viralliselle syyttäjälle myönnettiin valituslupa.</p>
      <p>Virallinen syyttäjä vaati, että hovioikeuden tuomio kumotaan A:lle tuomitun vankeusrangaistuksen alentamista koskevalta osalta ja asia jätetään käräjäoikeuden tuomion varaan.</p>
      <p>A antoi pyydetyn vastauksen.</p>
    </div>
    <div>
      <h2 id="20000010yloa0">KORKEIMMAN OIKEUDEN RATKAISU 1.2.2000</h2>
      <div>
        <h3>Perustelut</h3>
        <p>Jos ehdottomaan vankeusrangaistukseen tuomittua syytetään hänen ennen tämän rangaistuksen tuomitsemista tekemästään muusta rikoksesta, voidaan rikoslain 7 luvun 6 §:n 1 momentin mukaan aikaisempi ehdoton vankeusrangaistus ottaa uutta rangaistusta määrättäessä kohtuuden mukaan huomioon rangaistusta alentavana tai lieventävänä seikkana. Sanotun lainkohdan mukaan voidaan uudesta rikoksesta myös tuomita laissa sille säädettyä vähimmäisaikaa lyhyempään vankeusrangaistukseen tai katsoa aikaisempi rangaistus riittäväksi seuraamukseksi myös myöhemmin käsiteltäväksi tulleesta rikoksesta. Rikoslain 2 luvun 2 §:n 1 momentin mukaan määräaikaista vankeutta on kuitenkin tuomittava vähintään 14 päivää. Näin ollen tuomioistuin ei voi rikoslain 7 luvun 6 §:n 1 momentinkaan nojalla tuomita 14 päivää lyhyempään vankeusrangaistukseen.</p>
      </div>
      <div>
        <h3>Tuomiolauselma</h3>
        <p>Hovioikeuden tuomiota muutetaan. A tuomitaan ajo-oikeudetta ajosta 14 päivän vankeusrangaistukseen.</p>
      </div>
      <div>
        <p>Asian ovat ratkaisseet oikeusneuvokset Wirilander, Möller, Vuori, Arponen (eri mieltä) ja Mansikkamäki. Esittelijä Marjo Naapi.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Arponen: Olen muutoin samaa mieltä kuin enemmistö, mutta katson Lahden käräjäoikeuden lainvoimaisella tuomiolla 2.10.1997 tuomitun rangaistuksen riittäväksi seuraamukseksi A:n syyksi nyt luetusta ajo-oikeudetta ajosta.</p>
      </div>
    </div>
  </finlex:content>
</finlex:document>
