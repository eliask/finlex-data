<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20000115</dcterms:identifier>
  <finlex:ecliIdentifier>ECLI:FI:KKO:2000:115</finlex:ecliIdentifier>
  <dcterms:title>KKO:2000:115</dcterms:title>
  <dcterms:description>
    <p>
      <strong>Muutoksenhaku</strong>
    </p>
    <p>
      <strong>Pakkokeino</strong>
      <span>Vangitseminen</span>
    </p>
  </dcterms:description>
  <finlex:registerNumber>R2000/265</finlex:registerNumber>
  <dcterms:date pvm="20000912">2000-09-12</dcterms:date>
  <finlex:fileCopyNumber>2732</finlex:fileCopyNumber>
  <dcterms:issued pvm="20001128">2000-11-28</dcterms:issued>
  <dcterms:abstract>
    <p>Hovioikeus oli vangitun kantelun johdosta määrännyt tämän päästettäväksi vapaaksi. Syyttäjällä ei ollut oikeutta hakea muutosta päätökseen.</p>
  </dcterms:abstract>
  <p>PakkokeinoL 1 luku 27 §</p>
  <dcterms:tableOfContents>
    <a href="20000115aloa0">ASIAN KÄSITTELY ALEMMISSA OIKEUKSISSA</a>
    <a href="20000115mhaku0">MUUTOKSENHAKU KORKEIMMASSA OIKEUDESSA</a>
    <a href="20000115yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s20000115.kko">
    <div>
      <h2 id="20000115aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Tampereen käräjäoikeuden päätös 11.2.2000</h3>
        <p>Käräjäoikeus määräsi 28.1.2000 tapon yrityksestä epäiltynä vangitun A:n pidettäväksi pakkokeinolain 1 luvun 3 §:n 1 momentin 1 kohdan ja 8 §:n 1 momentin nojalla edelleen vangittuna, koska rikoksesta ei ollut säädetty lievempää rangaistusta kuin kaksi vuotta vankeutta eikä vangitseminen asian laadun, epäillyn iän tai muiden henkilökohtaisten olojen vuoksi ollut kohtuutonta.</p>
        <p>Asian on ratkaissut käräjätuomari Nisula.</p>
      </div>
      <div>
        <h3>Kantelu Turun hovioikeuteen</h3>
        <p>A vaati kantelukirjelmässään, että käräjäoikeuden päätös kumotaan ja hänet määrätään päästettäväksi vapaaksi, koska pakkokeinolain 1 luvun 3 §:n 1 momentin ja 8 §:n 1 momentissa tarkoitettuja vangitsemisen edellytyksiä ei ollut olemassa.</p>
        <p>Vastauksessaan vangitsemisvaatimuksen tehnyt rikosylikomisario ja virallinen syyttäjä kiistivät muutosvaatimuksen.</p>
      </div>
      <div>
        <h3>Hovioikeuden päätös 17.2.2000</h3>
        <p>Hovioikeus lausui, että rikoslain 21 luvun 1 §:n, 4 luvun 1 §:n 1 momentin ja 3 luvun 2 §:n mukaan tapon yrityksestä tuomittava vähimmäisrangaistus on neljätoista päivää vankeutta. A:n olosuhteista ei ollut pääteltävissä, että A menettelisi pakkokeinolain 1 luvun 3 §:n 1 momentin 2 a, b tai c kohdassa tarkoitetulla tavalla. Edellytyksiä A:n vangitsemiselle ei enää ollut.</p>
        <p>Tämän vuoksi hovioikeus kumosi käräjäoikeuden vangitsemispäätöksen ja määräsi A:n heti päästettäväksi vapaaksi, ellei hänen vangitsemiseensa ollut muuta syytä.</p>
        <p>Asian ovat ratkaisseet hovioikeuden jäsenet Onninen, Suvanto ja Perho. Esittelijä Jouko Valtonen.</p>
      </div>
    </div>
    <div>
      <h2 id="20000115mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa myönnettiin.</p>
      <p>Virallinen syyttäjä vaati valituksessaan Korkeinta oikeutta vahvistamaan, että rangaistuksen yleisiä vähentämisperusteita ei oteta huomioon harkittaessa vangitsemisen edellytykseksi pakkokeinolain 1 luvun 3 §:n 1 momentin 1kohdassa säädetyn kahden vuoden vähimmäisrangaistuksen käsillä oloa.</p>
      <p>A antoi pyydetyn vastauksen.</p>
    </div>
    <div>
      <h2 id="20000115yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Pakkokeinolain 1 luvun 27 §:n 1 momentin mukaan vangitsemisasiassa annettuun päätökseen ei saa erikseen hakea muutosta valittamalla. Pykälän 2 momentin mukaan vangittu saa kuitenkin kannella päätöksestä. Lain mukaan ei siten muulla henkilöllä, kuten vangitsemisvaatimuksen tekijällä, ole oikeutta turvautua tähän muutoksenhakukeinoon.</p>
        <p>Hovioikeus on A:n kantelun johdosta määrännyt hänet päästettäväksi vapaaksi. Se, että syyttäjän valituksen kohteena on hovioikeuden päätös, ei muuta sitä seikkaa, että vangitsemisvaatimuksen tekijällä ei ole oikeutta hakea muutosta vaatimuksen hylkäävään päätökseen.</p>
      </div>
      <div>
        <h3>Päätöslauselma</h3>
        <p>Syyttäjän valitusta ei tutkita.</p>
        <p>Asian ovat ratkaisseet presidentti Heinonen ja oikeusneuvokset Raulos, Tulokas, Kitunen sekä Mansikkamäki. Esittelijä Hannu Kiuru</p>
        <p/>
      </div>
    </div>
  </finlex:content>
</finlex:document>
