<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20050085</dcterms:identifier>
  <finlex:ecliIdentifier>ECLI:FI:KKO:2005:85</finlex:ecliIdentifier>
  <dcterms:title>KKO:2005:85</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
    </p>
    <p>
      <strong>Rangaistuksen määrääminen</strong>
      <span>Vapaudenmenetysajan vähentäminen</span>
    </p>
  </dcterms:description>
  <finlex:registerNumber>H2004/92</finlex:registerNumber>
  <dcterms:date pvm="20050607">2005-06-07</dcterms:date>
  <finlex:fileCopyNumber>1740</finlex:fileCopyNumber>
  <dcterms:issued pvm="20050715">2005-07-15</dcterms:issued>
  <dcterms:abstract>
    <p>A:lle moottorikulkuneuvon käyttövarkaudesta ynnä muusta tuomitusta vankeusrangaistuksesta ei ollut vähennetty sitä aikaa, jonka A oli ollut vapautensa menettäneenä matkustuskiellon rikkomisten vuoksi. Koska matkustuskiellon määrääminen oli perustunut epäiltyyn moottorikulkuneuvon käyttövarkauteen, katsottiin tämän vapaudenmenetysajan johtuvan teosta, jonka osalta A:lle oli sittemmin määrätty rangaistus. A:lle tuomittua vankeusrangaistusta oikaistiin siten, että rangaistuksesta tehtiin mainittuja vapaudenmenetysaikoja vastaava vähennys.</p>
    <p>RL 3 luku 11 § (1060/1996)<br/>
OK 31 luku 8 § 4 kohta</p>
  </dcterms:abstract>
  <dcterms:tableOfContents>
    <a href="OT20050085_1">Asian tausta</a>
    <a href="OT20050085_2">Purkuhakemus Korkeimmassa oikeudessa</a>
    <a href="OT20050085_3">Korkeimman oikeuden ratkaisu</a>
  </dcterms:tableOfContents>
  <finlex:content id="s20050085.kko">
    <div>
      <h2 id="OT20050085_1">Asian tausta</h2>
      <p>A oli 13.11.2003 tuomittu Lahden käräjäoikeudessa moottorikulkuneuvon käyttövarkaudesta 18.6.2003, kulkuneuvon kuljettamisesta oikeudetta 18.6.2003, liikennerikkomuksesta 18.6.2003 sekä väärän henkilötiedon antamisesta 24.6.2003 yhteiseen 60 päivän kohtuullistettuun rangaistukseen. Rangaistuksesta oli rikoslain 3 luvun 11 §:n nojalla vähennetty vapaudenmenetysaikaa 18.6. - 20.6.2003 vastaavat 3 päivää.</p>
    </div>
    <div>
      <h2 id="OT20050085_2">Purkuhakemus Korkeimmassa oikeudessa</h2>
      <p>A pyysi Korkeimmalle oikeudelle 30.3.2004 toimittamassaan hakemuksessa käräjäoikeuden tuomion purkamista sillä perusteella, että hän oli ollut tuomittavana olleiden tekojen johdosta vapautensa menettäneenä myös 24.6. - 26.6.2003 sekä 19.7. - 21.7.2003, joita aikoja ei ollut vähennetty hänelle määrätystä vankeusrangaistuksesta.</p>
      <p>Virallinen syyttäjä antoi pyydetyn vastauksen.</p>
    </div>
    <div>
      <h2 id="OT20050085_3">Korkeimman oikeuden ratkaisu</h2>
      <div>
        <h3>Perustelut</h3>
        <p>Lahden käräjäoikeus on purettavaksi haetulla tuomiollaan tuominnut A:n moottorikulkuneuvon käyttövarkaudesta (tekoaika 18.6.2003) ynnä muusta yhteiseen vankeusrangaistukseen. Vankeusrangaistuksesta on rikoslain 3 luvun 11 §:n nojalla vähennetty vapaudenmenetysaikaa 18.6. - 20.6.2003 vastaavat 3 päivää.</p>
        <p>Täällä esitetyn selvityksen mukaan A oli 21.6.2003 määrätty matkustuskieltoon 20.8.2003 saakka. A:n rikottua matkustuskieltoa kaksi kertaa hän on ollut vapautensa menettäneenä myös 24.6.2003 kello 23.40 ja 26.6.2003 kello 9.30 välisen ajan sekä 19.7.2003 kello 00.35 ja 21.7.2003 kello 12.54 välisen ajan. Kun matkustuskiellon määrääminen oli perustunut moottorikulkuneuvon käyttövarkauteen 18.6.2003, myös nämä vapaudenmenetykset ovat johtuneet tuosta rikoksesta, josta A on tuomittu rangaistukseen hakemuksen kohteena olevalla tuomiolla 13.11.2003. A:lle tuomitusta rangaistuksesta ei kuitenkaan ole tehty näitä vapaudenmenetysaikoja vastaavaa vähennystä. Käräjäoikeuden ratkaisu perustuu tältä osin ilmeisesti väärään lain soveltamiseen.</p>
      </div>
      <div>
        <h3>Lainkohdat</h3>
        <p>Rikoslaki 3 luku 11 § (1060/1996)<br/>
Oikeudenkäymiskaari 31 luku 8 § 4 kohta ja 14 § 1 momentti</p>
      </div>
      <div>
        <h3>Päätöslauselma</h3>
        <p>Lahden käräjäoikeuden 13.11.2003 antamaa tuomiota oikaistaan A:ta koskevalta osalta siten, että hänelle tuomitusta 60 päivän vankeusrangaistuksesta vähennetään rikoslain 3 luvun 11 §:n nojalla käräjäoikeuden jo vähentämien 3 päivän lisäksi 4 päivää eli yhteensä 7 päivää. Vapaudenmenetysajat 18.6. - 20.6.2003, 24. - 25.6.2003 ja 19.7. - 20.7.2003.</p>
        <p>Asian ovat ratkaisseet oikeusneuvokset Kari Raulos, Mikko Tulokas, Mikael Krogerus, Liisa Mansikkamäki ja Pauliine Koskelo. Esittelijä Reima Jussila.</p>
      </div>
    </div>
  </finlex:content>
</finlex:document>
