<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20060086</dcterms:identifier>
  <finlex:ecliIdentifier>ECLI:FI:KKO:2006:86</finlex:ecliIdentifier>
  <dcterms:title>KKO:2006:86</dcterms:title>
  <dcterms:description>
    <p>
      <strong>Moottorikulkuneuvon käyttövarkaus</strong>
    </p>
    <p>
      <strong>Luvaton käyttö</strong>
    </p>
  </dcterms:description>
  <finlex:registerNumber>R2005/1052</finlex:registerNumber>
  <dcterms:date pvm="20060904">2006-09-04</dcterms:date>
  <finlex:fileCopyNumber>2404</finlex:fileCopyNumber>
  <dcterms:issued pvm="20061019">2006-10-19</dcterms:issued>
  <dcterms:abstract>
    <p>A, joka tietoisena siitä, että auto oli otettu luvattomasti käyttöön, oli sitä käyttänyt, ei syyllistynyt moottorikulkuneuvon käyttövarkauteen vaan luvattomaan käyttöön.</p>
    <p>RL 28 luku 7 § 1 mom<br/>
RL 28 luku 9 a § 1 mom</p>
  </dcterms:abstract>
  <dcterms:tableOfContents>
    <a href="OT20060086_1">Asian käsittely alemmissa oikeuksissa</a>
    <a href="OT20060086_2">Muutoksenhaku Korkeimmassa oikeudessa</a>
    <a href="OT20060086_3">Korkeimman oikeuden ratkaisu</a>
  </dcterms:tableOfContents>
  <finlex:content id="s20060086.kko">
    <div>
      <h2 id="OT20060086_1">Asian käsittely alemmissa oikeuksissa</h2>
      <div>
        <h3>Kuopion käräjäoikeuden tuomio 22.2.2005</h3>
        <p>Käräjäoikeus katsoi virallisen syyttäjän ja asianomistaja B:n syytteestä selvitetyksi, että A oli tietoisena siitä, että B:n auto oli otettu luvattomasti käyttöön, luvattomasti käyttänyt sitä. Käräjäoikeus katsoi A:n menettelyllään syyllistyneen moottorikulkuneuvon käyttövarkauteen ja tuomitsi hänet tästä ja eräistä muista rikoksista rangaistukseen.</p>
        <p>Asian ovat ratkaisseet käräjätuomari Petri Sahi ja lautamiehet.</p>
      </div>
      <div>
        <h3>Itä-Suomen hovioikeuden tuomio 20.9.2005</h3>
        <p>Hovioikeus, jonka tutkittavaksi A oli valittamalla saattanut jutun, ei muuttanut käräjäoikeuden tuomiota.</p>
        <p>Asian ovat ratkaisseet hovioikeuden jäsenet Markku Ukkola, Matti Hakkarainen ja Helena Lindgren.</p>
      </div>
    </div>
    <div>
      <h2 id="OT20060086_2">Muutoksenhaku Korkeimmassa oikeudessa</h2>
      <p>A:lle myönnettiin valituslupa. Valituksessaan hän vaati, että syyte moottorikulkuneuvon käyttövarkaudesta hylätään, koska hänen ei ollut näytetty ottaneen autoa käyttöönsä sen omistajan hallusta.</p>
      <p>Virallinen syyttäjä vastasi valitukseen.</p>
    </div>
    <div>
      <h2 id="OT20060086_3">Korkeimman oikeuden ratkaisu</h2>
      <div>
        <h3>Perustelut</h3>
        <p>1. Virallinen syyttäjä ja B ovat vaatineet A:lle rangaistusta 2 kohdassa moottorikulkuneuvon käyttövarkaudesta, koska tämä oli 20.3.2004 ottanut Kuopiossa luvattomasti käyttöönsä B:n omistaman henkilöauton ja käyttänyt sitä luvatta Kuopiossa ja Suonenjoella.</p>
        <p>2. Alemmat oikeudet ovat katsoneet jääneen näyttämättä, että A olisi ottanut auton luvattomasti käyttöönsä, mutta selvitetyn, että A oli tietoisena siitä, että auto oli otettu luvattomasti käyttöön, käyttänyt autoa. Alemmat oikeudet ovat katsoneet A:n tällä menettelyllään syyllistyneen moottorikulkuneuvon käyttövarkauteen.</p>
        <p>3. Korkeimmassa oikeudessa on ensin kysymys siitä, täyttääkö alempien oikeuksien A:n syyksi lukema menettely moottorikulkuneuvon käyttövarkauden tunnusmerkistön.</p>
        <p>4. Rikoslain 28 luvun 9 a §:n 1 momentin mukaan moottorikulkuneuvon käyttövarkaudesta on tuomittava se, joka ottaa luvattomasti käyttöönsä toisen moottorikäyttöisen kulkuneuvon. Koska A ei ole ottanut luvatta autoa käyttöönsä, hän ei ole syyllistynyt tähän rikokseen.</p>
        <p>5. Kysymys on tämän jälkeen vielä siitä, täyttääkö syytteessä kuvattu alempien oikeuksien selvitetyksi katsoma A:n menettely jonkin muun rikoksen tunnusmerkistön.</p>
        <p>6. Rikoslain 28 luvun 7 §:n 1 momentin mukaan luvattomasta käytöstä on tuomittava se, joka luvattomasti käyttää toisen irtainta omaisuutta taikka kiinteää konetta tai laitetta. A on edellä todetuin tavoin käyttänyt luvatta B:n autoa. Näin ollen hän on syyllistynyt luvattomaan käyttöön.</p>
        <p>7. Korkein oikeus katsoo, että syyksilukemisessa 2 kohdan osalta tapahtunut muutos ei anna aihetta alentaa hovioikeuden A:lle hänen syykseen lukemista rikoksista tuomitsemaa yhteistä vankeusrangaistusta.</p>
      </div>
      <div>
        <h3>Tuomiolauselma</h3>
        <p>Hovioikeuden tuomiota muutetaan.</p>
        <p>A:n syyksi luetaan hovioikeuden hänen syykseen lukeman rikoksen asemesta rikoslain 28 luvun 7 §:n 1 momentin nojalla luvaton käyttö (tekoaika 20.3.2004). Tästä ja hovioikeuden hänen syykseen lukemista eräistä muista rikoksista hänet tuomitaan yhteiseen 10 kuukauden vankeusrangaistukseen, josta rikoslain 6 luvun 13 §:n nojalla tehdään hovioikeuden määräämä vähennys.</p>
        <p>Asian ovat ratkaisseet oikeusneuvokset Gustaf Möller, Mikael Krogerus, Pasi Aarnio, Juha Häyhä ja Hannu Rajalahti. Esittelijä Marjatta Berg.</p>
      </div>
    </div>
  </finlex:content>
</finlex:document>
