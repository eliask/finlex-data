<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20070089</dcterms:identifier>
  <finlex:ecliIdentifier>ECLI:FI:KKO:2007:89</finlex:ecliIdentifier>
  <dcterms:title>KKO:2007:89</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Kiinteistötoimituksen purkaminen</span>
      <span>Vesialueen jakotoimitus</span>
    </p>
  </dcterms:description>
  <finlex:registerNumber>M2007/37</finlex:registerNumber>
  <dcterms:date pvm="20070829">2007-08-29</dcterms:date>
  <finlex:fileCopyNumber>2513</finlex:fileCopyNumber>
  <dcterms:issued pvm="20071120">2007-11-20</dcterms:issued>
  <dcterms:abstract>
    <p>Tilat olivat vuonna 1919 rekisteröidyssä vesialueen jaossa saaneet virheellisesti toistensa vesialueet. Niitä oli myös pääosin nautittu toisin kuin kiinteistörekisteri osoittaa.</p>
    <p>Kiinteistöjärjestelmän selvyyden ja luotettavuuden katsottiin vaativan, että virhe korjataan. Toimitus purettiin maanmittauslaitoksen keskushallinnon hakemuksesta.</p>
    <p>KML 278 § 2 mom<br/>
OK 31 luku 7 § 1 mom<br/>
OK 31 luku 16 §</p>
  </dcterms:abstract>
  <dcterms:tableOfContents>
    <a href="OT20070089_1">Purkuesitys ja esityksestä kuuleminen</a>
    <a href="OT20070089_2">Välitoimi</a>
    <a href="OT20070089_3">Korkeimman oikeuden ratkaisu</a>
  </dcterms:tableOfContents>
  <finlex:content id="s20070089.kko">
    <div>
      <h2 id="OT20070089_1">Purkuesitys ja esityksestä kuuleminen</h2>
      <p>Pohjois-Savon maanmittaustoimiston omasta määräyksestä suoritetussa kiinteistönmääritystoimituksessa nro 2005-147094 oli todettu arkistotutkimusten perusteella, että Kuopion kaupungin Puutossalmen kylässä sijaitsevat tilat RN:o 7:5 ja RN:o 7:6 olivat saaneet 19.12.1919 rekisteröidyssä vesialueen jaossa nro 2989 virheellisesti toistensa vesialueet.</p>
      <p>Maanmittauslaitoksen keskushallinto on kiinteistönmuodostamislain 278 §:n 2 momentin nojalla esittänyt, että Korkein oikeus purkaa nykyisen Kuopion kaupungin Puutossalmen kylässä suoritetun 19.12.1919 rekisteröidyn vesialueen jakotoimituksen nro 2989 kiinteistöjä RN:o 7:5 ja RN:o 7:6 koskevalta osalta, koska kiinteistöjen vesialueet ovat vaihtuneet jaossa keskenään ja tulleet jaetuiksi toisin kuin oli tarkoitettu. Lisäksi tiloille RN:o 7:5 ja RN:o 7:6 on jakokirjassa merkitty väärät omistajat. Tämä aiheuttaa epäselvyyttä kiinteistöjärjestelmässä.</p>
      <p>Keskushallinto on varannut asianosaisille tilaisuuden vastata esitykseen. Tilan RN:o 7:5 omistajista A on vastauksessaan yhtynyt keskushallinnon esitykseen. Tilan RN:o 7:6 omistajista B on pitänyt purkuesitystä osittain tai kokonaan aiheettomana. Hän on esittänyt vesialueiden jättämistä ennalleen Hiltulanlahden pohjukkaa lukuun ottamatta vallinneen hyvän käytännön mukaisesti.</p>
    </div>
    <div>
      <h2 id="OT20070089_2">Välitoimi</h2>
      <p>Korkeimman oikeuden pyynnöstä Maanmittauslaitoksen keskushallinto on selvittänyt kiinteistöjen RN:o 7:5 ja 7:6 nykyiset omistajat, joille Korkein oikeus on sitten varannut tilaisuuden lausua mielipiteensä Maanmittauslaitoksen keskushallinnon purkuhakemuksen johdosta. Kukaan omistaja ei ole lausumaa antanut.</p>
    </div>
    <div>
      <h2 id="OT20070089_3">Korkeimman oikeuden ratkaisu</h2>
      <p>Tilojen 7:5 ja 7:6 muodostaminen ja niiden omistajat</p>
      <p>1. Henricsbergin talo RN:o 7 on jaettu 15.7.1843 rekisteröidyssä halkomistoimituksessa tiloiksi 7:4-6. Toimituskartan mukaan pääosin toisiinsa rajoittuvat tilat sijaitsevat siten, että tila 7:5 on tilan 7:6 eteläpuolella.</p>
      <p>2. Isojaon rajat on pyykitetty 7.9.1914 rekisteröidyssä isojaon täydentämistoimituksessa. Pöytäkirjassa tilan 7:5 omistajaksi on merkitty G ja tilan 7:6 omistajiksi J ja K. Toimituskartalla tilat sijaitsevat kuten halkomistoimituksenkin kartalla.</p>
      <p>3. Tilojen maatilukset on merkitty kiinteistörekisterikartalle edellä mainittujen jakojen mukaisesti.</p>
      <p>Purettavaksi haettu toimitus</p>
      <p>4. 19.12.1919 rekisteröity vesialueen jakotoimitus nro 2989 Kuopion pitäjän Puutossalmen kylässä oli pidetty Puutossalmen jakokunnan talojen nrot 1-8 vesialueiden jakamiseksi. Toimituksessa oli muun muassa tiloille RN:o 7:5 ja RN:o 7:6 jaettu omat vesialueet.</p>
      <p>5. Toimituskartalle tilojen maatilukset on merkitty päinvastoin kuin aikaisempien toimituksien kartoille eli tila RN:o 7:6 merkitty tilan RN:o 7:5 eteläpuolelle.</p>
      <p>6. Lisäksi jakokirjaan tilan omistajat on merkitty virheellisesti siten, että RN:o 7:5 omistajiksi oli merkitty C, D, E ja F ja tilan RN:o 7:6 omistajaksi G, vaikka tosiasiassa G oli omistanut tilan RN:o 7:5 ja C, D, E ja F tilan RN:o 7:6. Nykyään tilan RN:o 7:5 omistavat A, H ja I ja tilan RN:o 7:6 B, L ja M.</p>
      <p>7. Edellä selostetun jaon merkintävirheen johdosta G:n omistamalle tilalle RN:o 7:5 tarkoitetut vesialueet oli merkitty kiinteistörekisterikartalla tilalle RN:o 7:6, joka oli C:n ynnä muiden omistuksessa, ja tilalle RN:o 7:6 tarkoitetut vesialueet on jaettu tilalle 7:5.</p>
      <p>Purkamisen edellytyksien täyttyminen</p>
      <p>8. Kiinteistönmuodostamislain 278 §:n 2 momentin mukaan Maanmittauslaitoksen keskushallinnolla on oikeus tehdä korkeimmalle oikeudelle esitys kiinteistörekisteriin merkityn toimituksen tai lainvoimaisen päätöksen purkamisesta sellaisen virheen johdosta, jonka korjaamista kiinteistöjärjestelmän selvyys tai luotettavuus taikka muu yleinen etu vaatii.</p>
      <p>9. Korkein oikeus toteaa, että kiinteistörekisterin mukaan tilan RN:o 7:5 vesialueen pinta-ala on 25,27 hehtaaria ja tilan RN:o 7:6 vesialueen pinta-ala 52,59 hehtaaria. Edellä kohdissa 5 - 7 selostetun virheen johdosta tilojen vesialueita koskevat kiinteistörekisteritiedot ja -merkinnät eivät vastaa vesialueiden jakotoimituksessa tarkoitettua jakoa. Vesialueita on myös pääosin nautittu toisin kuin kiinteistörekisteri osoittaa. Näin ollen kiinteistöjärjestelmän selvyys ja luotettavuus vaativat, että virhe korjataan.</p>
      <div>
        <h3>Lainkohdat</h3>
        <p>Kiinteistönmuodostamislaki 278 § 1 ja 2 momentti<br/>
Oikeudenkäymiskaari 31 luku 7 § 1 momentti, 16 §</p>
      </div>
      <div>
        <h3>Päätöslauselma</h3>
        <p>Vesialueen jakotoimitus nro 2989 puretaan siltä osin kuin siinä tilojen RN:o 7:5 ja RN:o 7:6 vesialueet ovat vaihtuneet.</p>
        <p>Asian ovat ratkaisseet oikeusneuvokset Riitta Suhonen, Mikko Tulokas, Liisa Mansikkamäki, Pertti Välimäki ja Hannu Rajalahti. Esittelijä Leo Olkkonen.</p>
      </div>
    </div>
  </finlex:content>
</finlex:document>
