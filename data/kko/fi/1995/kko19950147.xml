<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19950147</dcterms:identifier>
  <finlex:ecliIdentifier>ECLI:FI:KKO:1995:147</finlex:ecliIdentifier>
  <dcterms:title>KKO:1995:147</dcterms:title>
  <dcterms:description>
    <p>
      <strong>Ampuma-ase</strong>
      <span>Ampuma-aserikos</span>
    </p>
  </dcterms:description>
  <finlex:registerNumber>R94/301</finlex:registerNumber>
  <dcterms:date pvm="19950511">1995-05-11</dcterms:date>
  <finlex:fileCopyNumber>3633</finlex:fileCopyNumber>
  <dcterms:issued pvm="19950908">1995-09-08</dcterms:issued>
  <dcterms:abstract>
    <p>Pistoolia ja siihen soveltuvia patruunoita luvattomasti hallussaan pitäneen henkilön katsottiin syyllistyneen vain ampuma-aserikokseen.</p>
  </dcterms:abstract>
  <p>Ampuma-aseL 5 §</p>
  <p>Ampuma-aseL 5 a §</p>
  <dcterms:tableOfContents>
    <a href="19950147aloa0">ASIAN AIKAISEMPI KÄSITTELY</a>
    <a href="19950147mhaku0">MUUTOKSENHAKU KORKEIMMASSA OIKEUDESSA</a>
    <a href="19950147yloa0">KORKEIMMAN OIKEUDEN RATKAISU 8.9.1995</a>
  </dcterms:tableOfContents>
  <finlex:content id="s19950147.kko">
    <div>
      <h2 id="19950147aloa0">ASIAN AIKAISEMPI KÄSITTELY</h2>
      <div>
        <h3>Valkealan kihlakunnanoikeuden päätös 26.11.1992</h3>
        <p>Virallisen syyttäjän syytteestä kihlakunnanoikeus lausui selvitetyksi muun ohella, että A oli 16.5.1992 Kouvolassa pitänyt luvattomasti hallussaan pistoolia ja seitsemää siihen soveltuvaa patruunaa.</p>
        <p>Tämän vuoksi kihlakunnanoikeus tuomitsi A:n ampumaaseista ja ampumatarpeista annetun lain 1 §:n, 5 §:n ja 5 a §:n nojalla ampuma-aserikoksesta ja ampuma-aserikkomuksesta sekä samalla hänen syykseen luetuista liikennerikkomuksesta, kahdesta varkaudesta, kätkemisrikoksesta ja törkeästä kätkemisrikoksesta yhteiseen 7 kuukauden vankeusrangaistukseen, josta oli rikoslain 3 luvun 11 §:n nojalla vähennettävä vapaudenmenetysaikaa vastaavat 12 päivää. Lisäksi A tuomittiin menettämään ehdonalainen vapaus, johon hänet oli päästetty 2.2.1990. Takavarikoidut pistooli ja patruunat julistettiin valtiolle menetetyiksi.</p>
      </div>
      <div>
        <h3>Kouvolan hovioikeuden tuomio 17.2.1994</h3>
        <p>Hovioikeus, jossa A haki muutosta, katsoi, että pitäessään samalla kertaa hallussaan ampuma-asetta ja siihen kuuluneita patruunoita A ei ollut syyllistynyt ampumaaserikoksen ohella erilliseen ampuma-aserikkomukseen. A:lle tuomittu rangaistus oli kuitenkin oikeudenmukaisessa suhteessa rikosten vahingollisuuteen ja vaarallisuuteen sekä niistä ilmenevään A:n syyllisyyteen.</p>
        <p>Näillä perusteilla hovioikeus hyläten syytteen ampumaaserikkomuksesta ja soveltaen ampuma-aseista ja ampumatarpeista annetun lain 1 §:n 1 momenttia ja 5 §:n 1 kohtaa, tuomitsi A:n ampuma-aserikoksesta ja hänen syykseen luetuista edellä mainituista muista rikoksista kihlakunnanoikeuden määräämään yhteiseen vankeusrangaistukseen, josta oli tehtävä kihlakunnanoikeuden päätöksessä mainittu vähennys.</p>
        <div>
          <p>Asian ovat ratkaisseet hovioikeuden jäsenet Heikkilä, Pitkänen ja Marko. Esittelijä Arto Helenius.</p>
        </div>
      </div>
    </div>
    <div>
      <h2 id="19950147mhaku0">MUUTOKSENHAKU KORKEIMMASSA OIKEUDESSA</h2>
      <p>Viralliselle syyttäjälle myönnettiin valituslupa. Hän vaati A:n tuomitsemista rangaistukseen ampuma-aserikoksen ohella myös ampuma-aserikkomuksesta.</p>
      <p>A antoi häneltä pyydetyn vastauksen.</p>
    </div>
    <div>
      <h2 id="19950147yloa0">KORKEIMMAN OIKEUDEN RATKAISU 8.9.1995</h2>
      <div>
        <h3>Perustelut</h3>
        <p>Ampuma-aserikoksen tekotavat on mainittu ampuma-aselain 5 §:ssä. Säännöksen 1 kohdassa mainitaan ampuma-aseen luvaton hallussapito. Ampumatarvikkeiden luvatonta hallussapitoa ei lainkohtaan sisältyvässä luettelossa ampuma-aserikoksen tekotavoista sen sijaan mainita. Siitä on säännös ampuma-aselain 5 a §:n 1 kohdassa. Mainitut säännökset ovat 1.11.1986 voimaan tulleessa laissa (632/86), jonka esitöistä (HE 13/86 s. 4) käy ilmi muun muassa, että ampuma-aselain 5 §:ään sisältyvä luettelo ampuma-aserikoksen tekotavoista on tarkoitettu tyhjentäväksi. Toisaalta hallituksen esityksen perusteluissa (s. 6) lausutaan muun muassa, että rangaistus määräytyy lähinnä ampuma-aseen luvattoman hallussapidon perusteella, jos henkilöllä on hallussaan luvaton ampuma-ase ampumatarvikkeineen, sekä että ampuma-aserikkomuksena tulee rangaista sellaiset ampuma-aselainsäädännön rikkomiset, joista aikaisemmin oli säädetty lähinnä ampuma-aseasetuksessa.</p>
        <p>Ennen lain 632/86 voimaantuloa sekä ampuma-aseen että ampumatarvikkeiden luvatonta hallussapitoa koskeva rangaistussäännös sisältyi ampuma-aselain 6 §:ään, sellaisena kuin se oli alkuperäisessä muodossaan (33/33). Ampuma-aseasetusta on 1.8.1983 voimaan tulleella asetuksella (470/83) muutettu siten, että ampumatarvikkeiden hankkimiseen ei asetuksen 25 §:n mukaan enää tarvita erillistä lupaa, vaan ampuma-aseen hallussapitoon oikeuttava lupa oikeuttaa myös aseeseen soveltuvien ampumatarvikkeiden hankkimiseen ja hallussapitoon.</p>
        <p>Lain esityöt ja ampumatarvikkeita koskevan sääntelyn kehitys puoltavat käsitystä, jonka mukaan luvattomasti hallussa pidettyyn aseeseen soveltuvien ampumatarvikkeiden luvaton hallussapito sisältyy ampuma-aserikokseen. A:ta ei ole sen vuoksi erikseen tuomittava rangaistukseen ampuma-aserikkomuksesta.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Asian ovat ratkaisseet oikeusneuvokset Nikkarinen, Haarmann, Taipale, Tulokas ja Kivinen. Esittelijä Pekka Turunen.</p>
        </div>
      </div>
    </div>
  </finlex:content>
</finlex:document>
