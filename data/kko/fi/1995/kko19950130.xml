<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19950130</dcterms:identifier>
  <finlex:ecliIdentifier>ECLI:FI:KKO:1995:130</finlex:ecliIdentifier>
  <dcterms:title>KKO:1995:130</dcterms:title>
  <dcterms:description>
    <p>
      <strong>Takaisinsaanti</strong>
      <span>Takaisinsaanti saneerausmenettelyssä</span>
    </p>
    <p>
      <strong>Asiavaltuus</strong>
    </p>
    <p>
      <strong>Oikeudenkäyntikulut</strong>
    </p>
    <p>
      <strong>Korko</strong>
    </p>
  </dcterms:description>
  <finlex:registerNumber>S94/1558</finlex:registerNumber>
  <dcterms:date pvm="19950215">1995-02-15</dcterms:date>
  <finlex:fileCopyNumber>2979</finlex:fileCopyNumber>
  <dcterms:issued pvm="19950721">1995-07-21</dcterms:issued>
  <dcterms:abstract>
    <p>Takaisinsaantia saneerausmenettelyn yhteydessä voi vaatia selvittäjä tai velkoja. Velallisen nostama takaisinsaantikanne jätettiin tutkimatta.</p>
    <p>Alioikeus, joka jätti kanteen tutkimatta, velvoitti kantajan suorittamaan vastaajalle oikeudenkäyntikulujen korvausta 16 prosentin korkoineen kuukauden kuluttua tuomitsemispäivästä lukien. Hovioikeus kumosi alioikeuden päätöksen ja palautti asian alioikeuteen. Korkein oikeus jättäessään asian alioikeuden päätöksen lopputuloksen varaan määräsi myös alioikeuden osalta tuomitulle oikeudenkäyntikulujen korvaukselle maksettavaksi korkolain 4 §:n 3 momentin mukaista viivästyskorkoa Korkeimman oikeuden päätöksen antopäivästä, koska korvaus ei ollut niidenkään osalta aikaisemmin viivästynyt.</p>
  </dcterms:abstract>
  <p>Ks. <a href="http://www.finlex.fi/fi/oikeus/kko/kko/1997/19970187">KKO:1997:187</a></p>
  <p>YSL 35 § 3 mom</p>
  <p>OK 21 luku 8 § 2 mom</p>
  <p>KorkoL 4 § 3 mom</p>
  <dcterms:tableOfContents>
    <a href="19950130aloa0">ASIAN KÄSITTELY ALEMMISSA OIKEUKSISSA</a>
    <a href="19950130mhaku0">MUUTOKSENHAKU KORKEIMMASSA OIKEUDESSA</a>
    <a href="19950130yloa0">KORKEIMMAN OIKEUDEN RATKAISU 21.7.1995</a>
  </dcterms:tableOfContents>
  <finlex:content id="s19950130.kko">
    <div>
      <h2 id="19950130aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Joensuun käräjäoikeudessa</h3>
        <p>Joensuun Toimistotekniikka Ky, jonka osalta oli 25.3.1993 aloitettu yrityssaneerausmenettely, ajoi 21.9.1993 tiedoksiannetun haasteen nojalla Joensuun Osuuspankkia vastaan kannetta, jossa se vaati yhtiön ja pankin välisen oikeustoimen peräyttämistä.</p>
        <p>Asian ensimmäisessä käsittelyssä kantajan asiamiehenä esiintyi haastemies Juha Björn yhtiön valtuuttamana. Toisessa käsittelyssä kantajaa edusti yhtiön vastuunalainen yhtiömies. Hänen avustajansa oikeustieteen kandidaatti Jyrki Mantere ilmoitti käräjäoikeuden puheenjohtajan kysyessä, että kanne oli käynnistetty selvittäjän, asianajaja Pekka Pinomaan aloitteesta ja että sitä ajettiin yhtiön lukuun. Edelleen Mantere ilmoitti saaneensa toimeksiannon kanteen ajamiseen selvittäjältä sekä yhtiön olevan nimellisesti kantajana ja kannetta ajettavan yhtiön lukuun mutta selvittäjän aloitteesta.</p>
      </div>
      <div>
        <h3>Vastaus</h3>
        <p>Pankki vaati kanteen jättämistä tutkimatta, koska asiassa oli väärä kantaja.</p>
      </div>
      <div>
        <h3>Käräjäoikeuden päätös 1.2.1994</h3>
        <p>Käräjäoikeus lausui kanteessa olevan kysymys yrityksen saneerauksesta annetun lain 35 §:ssä tarkoitetusta takaisinsaannista saneerausmenettelyssä. Mainitun pykälän 3 momentin mukaan tällaista takaisinsaantia voi vaatia selvittäjä tai velkoja siten kuin lain 36 tai 37 §:ssä säädetään. Kantajana tässä asiassa oli velallinen, jonka saneerausmenettelyyn oli selvittäjäksi määrätty asianajaja Pekka Pinomaa. Sanotun 35 §:n 3 momentin nojalla yhtiöllä ei velallisena ollut oikeutta esittää kanteen mukaista vaatimusta.</p>
        <p>Tämän vuoksi käräjäoikeus jätti kanteen tutkimatta.</p>
        <div>
          <p>Asian on ratkaissut käräjäoikeuden jäsen Myllynen.</p>
        </div>
      </div>
      <div>
        <h3>Itä-Suomen hovioikeuden päätös 1.7.1994</h3>
        <p>Yhtiö valitti hovioikeuteen.</p>
        <p>Hovioikeus lausui, että yhtiön oikeudenkäyntiasiamieheksi käräjäoikeudessa ilmoittautunut oikeustieteen kandidaatti Jyrki Mantere oli käräjäoikeuden puheenjohtajan sitä häneltä tiedustellessa ilmoittanut, että kanne oli pantu vireille selvittäjän toimeksiannosta. Mantere ei ollut kuitenkaan voinut heti esittää yhtiön yrityssaneerauksessa selvittäjäksi määrätyn Pinomaan valtakirjaa. Koska Mantereen tarkoituksena oli katsottava olleen toimia selvittäjän asiamiehenä, käräjäoikeus ei olisi saanut jättää kannetta tutkimatta, vaan sen olisi tullut oikeudenkäymiskaaren 15 luvun 4 §:n 3 momentin nojalla varata Mantereelle tilaisuus selvityksen esittämiseen valtuutuksestaan. Mantere oli esittänyt selvityksen valtuutuksestaan hovioikeudelle ja selvittäjä oli siten hyväksynyt Mantereen tekemän valituksen. Mantereen oli katsottava asiamieheksi ilmoittautumisestaan lähtien toimineen valtuutuksen nojalla.</p>
        <p>Näillä perusteilla hovioikeus kumosi käräjäoikeuden päätöksen ja palautti jutun käräjäoikeuteen uudelleen käsiteltäväksi.</p>
        <div>
          <p>Asian ovat ratkaisseet hovioikeuden jäsenet Krogerus, Tynjälä ja Suurpalo. Esittelijä Riitta Makkonen.</p>
        </div>
      </div>
    </div>
    <div>
      <h2 id="19950130mhaku0">MUUTOKSENHAKU KORKEIMMASSA OIKEUDESSA</h2>
      <p>Pankille on myönnetty valituslupa. Valituksessaan pankki on vaatinut, että hovioikeuden päätös kumotaan ja käräjäoikeuden päätös jätetään pysyväksi.</p>
      <p>Yhtiö on antanut pyydetyn vastauksen.</p>
    </div>
    <div>
      <h2 id="19950130yloa0">KORKEIMMAN OIKEUDEN RATKAISU 21.7.1995</h2>
      <div>
        <h3>Perustelut</h3>
        <p>Takaisinsaantikanne on 21.9.1993 pantu vireille yhtiön nimissä ja yhtiö itse on käräjäoikeudessa ajanut sitä. Yrityksen saneerauksesta annetun lain 35 §:n 3 momentin mukaan takaisinsaantia voi vaatia selvittäjä tai velkoja. Yhtiöllä ei siten ole puhevaltaa asiassa. Yhtiön selvittäjä ei ole käräjäoikeudessa vaatinut takaisinsaantia, eikä kannetta sen vuoksi hovioikeuteen toimitetusta valtakirjasta huolimatta voida tutkia hänen esittämänään.</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan ja asia jätetään käräjäoikeuden päätöksen lopputuloksen varaan.</p>
        <div>
          <p>Asian ovat ratkaisseet oikeusneuvokset Riihelä, Tulenheimo-Taki, Krook, Pellinen ja Palaja. Esittelijä Eija Iivonen.</p>
        </div>
      </div>
    </div>
  </finlex:content>
</finlex:document>
