<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19950170</dcterms:identifier>
  <finlex:ecliIdentifier>ECLI:FI:KKO:1995:170</finlex:ecliIdentifier>
  <dcterms:title>KKO:1995:170</dcterms:title>
  <dcterms:description>
    <p>
      <strong>Liikennevakuutus</strong>
    </p>
  </dcterms:description>
  <finlex:registerNumber>S94/1420</finlex:registerNumber>
  <dcterms:date pvm="19950223">1995-02-23</dcterms:date>
  <finlex:fileCopyNumber>4124</finlex:fileCopyNumber>
  <dcterms:issued pvm="19951009">1995-10-09</dcterms:issued>
  <dcterms:abstract>
    <p>Edunsaajan äitiys- ja vanhempainraha oli muodostunut hänen liikennevahingosta johtuneen työkyvyttömyytensä vuoksi pienemmäksi kuin se olisi ollut, jos hän olisi äitiyslomansa alkamiseen saakka ollut ansiotyössä. Vakuutusyhtiö oli velvollinen korvaamaan tämän erotuksen ansionmenetyksenä siltä ajalta, jonka edunsaaja oli ollut äitiys- ja vanhempainlomalla.</p>
  </dcterms:abstract>
  <dcterms:tableOfContents>
    <a href="19950170aloa0">ASIAN KÄSITTELY ALEMMISSA OIKEUKSISSA</a>
    <a href="19950170mhaku0">MUUTOKSENHAKU KORKEIMMASSA OIKEUDESSA</a>
    <a href="19950170yloa0">KORKEIMMAN OIKEUDEN RATKAISU 9.10.1995</a>
  </dcterms:tableOfContents>
  <finlex:content id="s19950170.kko">
    <div>
      <h2 id="19950170aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hämeenlinnan raastuvanoikeuden päätös 16.11.1992</h3>
        <p>Raastuvanoikeus katsoi Tiina Orvokki Ruotin Hämeen Vakuutus Keskinäistä Yhtiötä vastaan ajaman kanteen johdosta selvitetyksi, että Ruoti oli loukkaantunut 16.11.1988 tapahtuneessa liikenneonnettomuudessa. Vakuutusyhtiö oli suorittanut Ruotille ansionmenetyskorvauksena 166,67 markkaa päivältä. Korvauksen määrä oli perustunut siihen, että Ruoti oli vahinkotapahtuman aikaan ansainnut 5 000 markkaa kuukaudessa.</p>
        <p>Ruoti oli ollut äitiyslomalla 29.10.1990 - 13.9.1991. Kansaneläkelaitos oli suorittanut Ruotille äitiys- ja vanhempainrahaa 80,40 markkaa päivältä 29.10. -31.12.1990 ja 84,65 markkaa päivältä 1.1. - 13.9.1991. Vakuutusyhtiön ja kansaneläkelaitoksen suorittaman korvauksen erotus päivältä oli siten ollut 86,27 markkaa 29.10. - 31.12.1990 ja 82,02 markkaa 1.1. - 13.9.1991.</p>
        <p>Äitiyspäivärahaa koskeva korvauspäätös oli tehty Ruotin vuoden 1988 verotuksessa vahvistettujen 24 900 markan määräisten työtulojen perusteella. Työtulo oli tarkistettu vuodenvaihteessa 1990 - 1991. Sairausvakuutusasetuksen 8 §:ssä määriteltiin huomioon otettavat työtulot, eikä säännöksessä mainittu vakuutuskorvausta. Vakuutusyhtiön suorittama korvaus ei siten vaikuttanut äitiys- ja vanhempainrahan määräytymisperusteeseen.</p>
        <p>Ruoti ei voinut äitiyslomansa vuoksi joutua huonompaan asemaan kuin missä hän olisi ollut ilman sitä. Tämän vuoksi vakuutusyhtiö oli velvollinen korvaamaan Ruotille ansionmenetyskorvauksen sekä äitiys- ja vanhempainrahan erotuksen.</p>
        <p>Näillä perusteilla raastuvanoikeus velvoitti vakuutusyhtiön suorittamaan Ruotille 21 788,01 markkaa korkoineen.</p>
      </div>
      <div>
        <h3>Turun hovioikeuden tuomio 10.6.1994</h3>
        <p>Yhtiö valitti hovioikeuteen.</p>
        <p>Hovioikeus lausui, että yhtiö oli liikennevakuutuslain nojalla maksanut Ruotille korvausta liikennevahingon hänelle aiheuttamasta vammasta johtuneen työkyvyttömyyden vuoksi. Kansaneläkelaitoksen sairausvakuutuslain nojalla Ruotille suorittaman äitiys- ja vanhempainrahan maksaminen ei perustunut Ruotin vammautumiseen liikennevahingossa vaan hänen raskauteensa ja synnytykseen. Äitiys- ja vanhempainrahan maksamisella ei siten ollut vaikutusta Ruotin oikeuteen saada korvausta hänelle liikennevahingosta aiheutuneesta tulojen vähentymisestä. Näillä perusteilla hovioikeus ei muuttanut raastuvanoikeuden päätöksen lopputulosta.</p>
        <div>
          <p>Asian ovat ratkaisseet hovioikeuden jäsenet Larkiomaa, Palm ja Laapas. Esittelijä Elina Paasivirta.</p>
        </div>
      </div>
    </div>
    <div>
      <h2 id="19950170mhaku0">MUUTOKSENHAKU KORKEIMMASSA OIKEUDESSA</h2>
      <p>Vakuutusyhtiölle on myönnetty valituslupa 10.11.1994.</p>
      <p>Valituksessaan vakuutusyhtiö on vaatinut kanteen hylkäämistä.</p>
      <p>Ruoti on vastannut valitukseen.</p>
    </div>
    <div>
      <h2 id="19950170yloa0">KORKEIMMAN OIKEUDEN RATKAISU 9.10.1995</h2>
      <div>
        <h3>Perustelut</h3>
        <p>Liikennevakuutuslain 6 §:n 1 momentin mukaan vakuutetulle korvataan hänelle liikennevahingosta aiheutunut ansionmenetys. Korvattavan ansionmenetyksen on oltava syy-yhteydessä liikennevahinkoon. Liikennevahingon johdosta työkyvyttömäksi joutunut voi siten saada liikennevakuutuksen perusteella korvausta työansion menetyksestä myös äitiysloma-ajalta siinä tapauksessa, että hänen äitiys- ja vanhempainrahansa muodostuu hänen liikennevahingosta johtuneen työkyvyttömyytensä vuoksi pienemmäksi kuin se olisi ollut, jos hän olisi äitiyslomansa alkamiseen saakka ollut ansiotyössä.</p>
        <p>Ruotin 22 046,20 markan suuruinen äitiys- ja vanhempainraha on määräytynyt vuoden 1988 verotuksessa vahvistettujen 24 900 markan määräisten työtulojen perusteella. Jollei liikennevahinkoa olisi sattunut, on todennäköistä, että hän olisi äitiyslomansa alkaessa ollut edelleen ansiotyössä vähintään 5 000 markan kuukausiansiolla. Tällöin hänen äitiys- ja vanhempainrahansa määräämisen perusteeksi olisi sairausvakuutuslain 17 §:n ja sairausvakuutusasetuksen 10 §:n nojalla voitu ottaa näistä kuukausituloista lasketut vähintään 60 000 markan vuosiansiot, mikä olisi merkinnyt 42 080 markan suuruista äitiys- ja vanhempainrahaa. Ruotin äitiys- ja vanhempainraha on näin ollen hänen liikennevahingosta johtuneen työkyvyttömyytensä vuoksi muodostunut 20 033,80 markkaa pienemmäksi kuin se olisi ollut, jos hän olisi äitiyslomansa alkamiseen saakka ollut ansiotyössä. Myös tämä erotus on Ruotin liikennevahingosta johtunutta ansionmenetystä, jonka vakuutusyhtiö on velvollinen hänelle korvaamaan.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta muulla tavoin kuin että Hämeen Vakuutus Keskinäisen Yhtiön Tiina Orvokki Ruotille maksettavaksi määrätty ansionmenetyskorvaus alennetaan 20 033 markkaan 80 penniin hovioikeuden määräämine korkoineen.</p>
        <div>
          <p>Asian ovat ratkaisseet oikeusneuvokset Riihelä, Tulenheimo-Taki, Krook, Lehtimaja ja Palaja. Esittelijä Lea Turtiainen.</p>
        </div>
      </div>
    </div>
  </finlex:content>
</finlex:document>
