<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19950207</dcterms:identifier>
  <finlex:ecliIdentifier>ECLI:FI:KKO:1995:207</finlex:ecliIdentifier>
  <dcterms:title>KKO:1995:207</dcterms:title>
  <dcterms:description>
    <p>
      <strong>Jakolaki</strong>
      <span>Tilit</span>
    </p>
  </dcterms:description>
  <finlex:registerNumber>M94/291</finlex:registerNumber>
  <dcterms:date pvm="19950927">1995-09-27</dcterms:date>
  <finlex:fileCopyNumber>5097</finlex:fileCopyNumber>
  <dcterms:issued pvm="19951212">1995-12-12</dcterms:issued>
  <dcterms:abstract>
    <p>Toinen halkomisen jako-osakkaista vaati halkomistoimituksen tileissä korvattavaksi sen, että rakennukset olivat jaon aikana rappeutuneet. Vaatimus hylättiin, koska sanottu vahinko ei kuulunut tileissä korvattaviin.</p>
  </dcterms:abstract>
  <p>JL 63 §</p>
  <dcterms:tableOfContents>
    <a href="19950207aloa0">ASIAN AIKAISEMPI KÄSITTELY</a>
    <a href="19950207mhaku0">MUUTOKSENHAKU KORKEIMMASSA OIKEUDESSA</a>
    <a href="19950207yloa0">KORKEIMMAN OIKEUDEN RATKAISU 12.12.1995</a>
  </dcterms:tableOfContents>
  <finlex:content id="s19950207.kko">
    <div>
      <h2 id="19950207aloa0">ASIAN AIKAISEMPI KÄSITTELY</h2>
      <div>
        <h3>Toimitus</h3>
        <p>Kylmäkosken kunnan Hautaan kylässä olevalla Vanha-Hautaan tilalla RN:o 1:164 19.11.1980 aloitetussa ja 21.1.1992 lopetetussa halkomistoimituksessa nro 304882-3 muodostettiin Yrjö Elmeri Kantalalle tila Vanha-Hautaa jm 1:164/1 ja Eija Elma Anneli Sindalle tila Haudois jm 1:164/2. Kummankin jako-osakkaan oli lunastettava alueellaan olevat rakennukset. Sinda vaati, että Kantala, jonka hallinnassa tilan rakennukset olivat olleet, velvoitetaan suorittamaan tileissä hänelle korvausta siitä, että rakennukset olivat jaon aikana menneet rappiolle. Toimitusmiehet päättivät rakennusten arvoista ja tileistä ottamatta Sindan vaatimusta huomioon.</p>
      </div>
      <div>
        <h3>Etelä-Suomen maaoikeuden päätös 14.12.1993</h3>
        <p>Maaoikeus, jossa muun ohella Sinda haki muutosta, lausui kysymyksessä olevalta osalta, ettei laissa ole säännöstä, jonka nojalla jonkun jako-osakkaan hallinnassa olleen rakennuksen rappiolle päästämisestä toisille jako-osakkaille aiheutunut vahinko olisi määrättävä toimituksessa korvattavaksi. Tämän vuoksi maaoikeus hylkäsi Sindan vaatimuksen lakiin perustumattomana.</p>
        <div>
          <p>Asian ovat ratkaisseet maaoikeustuomari Jussi Kivinen ja maaoikeusinsinööri Sakari Nikander sekä maaoikeuden lautamiehet Irja Numminen ja Edvard Siira.</p>
        </div>
      </div>
    </div>
    <div>
      <h2 id="19950207mhaku0">MUUTOKSENHAKU KORKEIMMASSA OIKEUDESSA</h2>
      <p>Sindalle myönnettiin valituslupa. Valituksessaan Sinda vaati, että maaoikeuden päätös edellä ilmenevältä osalta kumotaan ja asia sanotulta osalta palautetaan maaoikeuteen uudelleen käsiteltäväksi.</p>
      <p>Kantala antoi vastauksen ja pyysi valituksen hylkäämistä.</p>
    </div>
    <div>
      <h2 id="19950207yloa0">KORKEIMMAN OIKEUDEN RATKAISU 12.12.1995</h2>
      <div>
        <h3>Perustelut</h3>
        <p>Sindan vaatimus perustuu rakennusten välttämättömän hoidon laiminlyömiseen jaon aikana.</p>
        <p>Jakolain 63 §:n 1 momentin (52/75) mukaan jakotoimituksen aloittamisesta tiedottamisen ja lainvoimaisen jakoehdotuksen perusteella tapahtuvan tilusten haltuunoton välisenä aikana ei saa laiminlyödä jaonalaisen tilan säännöllistä hoitoa. Lainkohdan 2 momentti velvoittaa toimitusmiehet antamaan tarkempia määräyksiä siitä, saako ja millä ehdoilla jaon aikana rakentaa uusia rakennuksia ja tehdä peruskorjauksia. Jakolain 150 ja 179 §:ssä on säädetty määräysten rikkomisesta aiheutuvista seuraamuksista. Sellaisia määräyksiä kysymyksessä olevassa halkomisessa ei ole annettu.</p>
        <p>Jakolain 143 §:n mukaan toimituksen lopussa on tehtävä tili toimituksesta aiheutuvista korvauksista ja muista suorituksista. Sanotun lain 20 luvussa on säädetty lähemmin tilityksessä huomioon otettavista eristä. Rakennusten hoidon laiminlyömisestä aiheutuvaa tilikorvausta laissa ei ole säädetty. Tapaukseen ei myöskään ole perusteltua soveltaa lain säännöksiä analogisesti.</p>
        <p>Näin ollen kysymys ei ole sellaisista toimituksesta aiheutuvista korvauksista, jotka olisi selvitettävä tileissä.</p>
      </div>
      <div>
        <h3>Tuomiolauselma</h3>
        <p>Maaoikeuden päätöksen lopputulosta ei muuteta.</p>
        <div>
          <p>Asian ovat ratkaisseet oikeusneuvokset Portin, Paasikoski, Wirlander, Lehtimaja ja Palaja. Esittelijä Marja-Leena Honkanen.</p>
        </div>
      </div>
    </div>
  </finlex:content>
</finlex:document>
