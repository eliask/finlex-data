<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19950175</dcterms:identifier>
  <finlex:ecliIdentifier>ECLI:FI:KKO:1995:175</finlex:ecliIdentifier>
  <dcterms:title>KKO:1995:175</dcterms:title>
  <dcterms:description>
    <p>
      <strong>Perintö</strong>
      <span>Pesänjakaja</span>
    </p>
  </dcterms:description>
  <finlex:registerNumber>S94/1525</finlex:registerNumber>
  <dcterms:date pvm="19950524">1995-05-24</dcterms:date>
  <finlex:fileCopyNumber>4185</finlex:fileCopyNumber>
  <dcterms:issued pvm="19951016">1995-10-16</dcterms:issued>
  <dcterms:abstract>
    <p>Kysymys pesänjakajan määräämisen perusteista.</p>
    <p>Ks. <a href="http://www.finlex.fi/fi/oikeus/kko/kko/1995/19950174">KKO:1995:174</a> <a href="http://www.finlex.fi/fi/oikeus/kko/kko/1995/19950176">KKO:1995:176</a> <a href="http://www.finlex.fi/fi/oikeus/kko/kko/1995/19950177">KKO:1995:177</a></p>
  </dcterms:abstract>
  <p>Ks. <a href="http://www.finlex.fi/fi/oikeus/kko/kko/1995/19950177">KKO:1995:177</a></p>
  <dcterms:tableOfContents>
    <a href="19950175aloa0">ASIAN KÄSITTELY ALEMMISSA OIKEUKSISSA</a>
    <a href="19950175mhaku0">MUUTOKSENHAKU KORKEIMMASSA OIKEUDESSA</a>
    <a href="19950175yloa0">KORKEIMMAN OIKEUDEN RATKAISU 16.10.1995</a>
  </dcterms:tableOfContents>
  <finlex:content id="s19950175.kko">
    <div>
      <h2 id="19950175aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Jyväskylän käräjäoikeudessa</h3>
        <p>Erkki Johannes Torppala, Jukka Erik Torppala ja Mika Mauriz Bohm pyysivät, että asianajaja Ilkka Nikkilä määrätään 17.11.1992 kuolleen Paraskeva Torppalan kuolinpesään pesänjakajaksi. Nikkilä oli toiminut Paraskeva Torppalan kuolinpesän perunkirjoituksessa uskottuna miehenä sekä pesänjakajana toimittanut perinnönjaon 4.2.1989 kuolleen Paraskeva Torppalan puolison jälkeen. Sen vuoksi Nikkilä tunsi jo valmiiksi nyt jaettavan pesän tilanteen.</p>
        <p>Paula Simpanen ja Mirjam Torppala vastustivat Nikkilän määräämistä, koska hän Paraskeva Torppalan aikaisemmin kuolleen puolison kuolinpesän pesänjakajana oli tehnyt ratkaisuja, joiden johdosta hänen puolueettomuutensa oli vaarantunut. Simpanen ja Mirjam Torppala pyysivät, että asianajaja Jaakko Hirvonen määrättäisiin Paraskeva Torppalan kuolinpesään pesänselvittäjäksi ja -jakajaksi.</p>
      </div>
      <div>
        <h3>Käräjäoikeuden päätös 28.2.1994</h3>
        <p>Käräjäoikeus katsoi, että Nikkilä oli sopiva henkilö pesänjakajaksi. Koska asianosaiset olivat pyytäneet myös pesänselvittäjän määräyksen antamista käräjäoikeus määräsi Nikkilän Paraskeva Torppalan kuolinpesään pesänselvittäjäksi ja -jakajaksi.</p>
        <div>
          <p>Asian on ratkaissut käräjäoikeuden jäsen Hytönen.</p>
        </div>
      </div>
      <div>
        <h3>Vaasan hovioikeuden tuomio 22.6.1994</h3>
        <p>Simpanen ja Mirjam Torppala valittivat hovioikeuteen.</p>
        <p>Hovioikeus katsoi, etteivät Simpasen ja Mirjam Torppalan esittämät seikat vaarantaneet asianajaja Nikkilän puolueettomuutta. Hovioikeus ei muuttanut käräjäoikeuden päätöstä.</p>
        <div>
          <p>Asian ovat ratkaisseet hovioikeuden jäsenet Korkalainen, Silvennoinen ja Raija Liljenfeldt. Esittelijä Marjatta Berg.</p>
        </div>
      </div>
    </div>
    <div>
      <h2 id="19950175mhaku0">MUUTOKSENHAKU KORKEIMMASSA OIKEUDESSA</h2>
      <p>Simpaselle ja Mirjam Torppalalle myönnettiin valituslupa. Valituksessaan he toistivat vaatimuksensa asianajaja Hirvosen määräämisestä pesänselvittäjäksi ja -jakajaksi.</p>
      <p>Erkki Johannes ja Jukka Erik Torppala sekä Bohm yhteisesti vastasivat valitukseen.</p>
    </div>
    <div>
      <h2 id="19950175yloa0">KORKEIMMAN OIKEUDEN RATKAISU 16.10.1995</h2>
      <div>
        <h3>Perustelut</h3>
        <p>Asianajaja Ilkka Nikkilän toimiminen Paraskeva Torppalan aikaisemmin kuolleen puolison kuolinpesän pesänjakajana ja uskottuna miehenä Paraskeva Torppalan jälkeen toimitetussa perunkirjoituksessa ei ole tehnyt häntä sopimattomaksi toimimaan Paraskeva Torppalan kuolinpesän pesänselvittäjänä ja pesänjakajana.</p>
      </div>
      <div>
        <h3>Päätöslauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Asian ovat ratkaisseet oikeusneuvokset Nikkarinen, Taipale, Shonen, Möller ja Hidén. Esittelijä Anneli Tuomola.</p>
        </div>
      </div>
    </div>
  </finlex:content>
</finlex:document>
