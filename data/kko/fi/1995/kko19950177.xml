<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19950177</dcterms:identifier>
  <finlex:ecliIdentifier>ECLI:FI:KKO:1995:177</finlex:ecliIdentifier>
  <dcterms:title>KKO:1995:177</dcterms:title>
  <dcterms:description>
    <p>
      <strong>Perintö</strong>
      <span>Pesänjakaja</span>
    </p>
  </dcterms:description>
  <finlex:registerNumber>S94/2062</finlex:registerNumber>
  <dcterms:date pvm="19950524">1995-05-24</dcterms:date>
  <finlex:fileCopyNumber>4187</finlex:fileCopyNumber>
  <dcterms:issued pvm="19951016">1995-10-16</dcterms:issued>
  <dcterms:abstract>
    <p>Kysymys pesänjakajan määräämisen perusteista.</p>
    <p>Ks. <a href="http://www.finlex.fi/fi/oikeus/kko/kko/1995/19950174">KKO:1995:174</a> <a href="http://www.finlex.fi/fi/oikeus/kko/kko/1995/19950175">KKO:1995:175</a> <a href="http://www.finlex.fi/fi/oikeus/kko/kko/1995/19950176">KKO:1995:176</a></p>
  </dcterms:abstract>
  <p>Ks. <a href="http://www.finlex.fi/fi/oikeus/kko/kko/1995/19950176">KKO:1995:176</a></p>
  <dcterms:tableOfContents>
    <a href="19950177aloa0">ASIAN KÄSITTELY ALEMMISSA OIKEUKSISSA</a>
    <a href="19950177mhaku0">MUUTOKSENHAKU KORKEIMMASSA OIKEUDESSA</a>
    <a href="19950177yloa0">KORKEIMMAN OIKEUDEN RATKAISU 16.10.1995</a>
  </dcterms:tableOfContents>
  <finlex:content id="s19950177.kko">
    <div>
      <h2 id="19950177aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Kotkan käräjäoikeudessa</h3>
        <p>Hannu Ilmari Elomaa, Riitta Kristiina Rytkönen ja Pirkko Katriina Elomaa-Tiempo pyysivät, että asianajaja Timo Suomalainen määrätään pesänjakajana toimittamaan ositukset ja perinnönjaot Kotkasta olleiden 30.1.1959 kuolleen Elsa Aution ja 20.1.1991 kuolleen Juho Väinö Volmari Aution jälkeen.</p>
        <div>
          <p>Asian on ratkaissut käräjäoikeuden jäsen Rajala.</p>
        </div>
        <p>Mirja Kaarina Laukkanen vastusti Suomalaisen määräämistä ja esitti pesänjakajaksi asianajaja Johan Bützowia.</p>
      </div>
      <div>
        <h3>Käräjäoikeuden päätös 1.3.1994</h3>
        <p>Käräjäoikeus totesi, että Suomalaisella ja Bützowilla oli tarvittava ammattitaito kysymyksessä olevien kuolinpesien pesänjakajaksi. Kuolinpesiin on niiden laajuus huomioon ottaen tarpeen määrätä vain yksi pesänjakaja. Kuolinpesän osakkaiden kesken ei ollut näytetty olevan sellaisia ristiriitaisuuksia, että pesänjakajaksi olisi määrättävä sellainen henkilö, jota kukaan osakkaista ei ollut esittänyt. Näissä olosuhteissa ja kun vastasyitä ei ollut ilmennyt, käräjäoikeus katsoi, että etusija oli annettava suurinta osaa kuolinpesistä edustaneiden henkilöiden ehdottamalle Suomalaiselle. Käräjäoikeus määräsi Suomalaisen pesänjakajana toimittamaan ositukset ja perinnönjaot Elsa Aution ja Juho Väinö Volmari Aution jälkeen.</p>
      </div>
      <div>
        <h3>Kouvolan hovioikeuden tuomio 27.9.1994</h3>
        <p>Laukkanen valitti hovioikeuteen ja vaati käräjäoikeuden päätöksen kumoamista sekä, että pesänjakajaksi määrättäisiin Suomalaisen sijasta Bützow. Valituksensa perusteluiksi Laukkanen esitti, että pesänjakajaa määrättäessä ei ollut annettava etusijaa niiden pesän osakkaiden ehdokkaalle, jotka edustivat suurinta osaa jäämistöstä. Bützow oli valituksen mukaan toiselta paikkakunnalta olevana puolueettomampi ja sen vuoksi sopivampi pesänjakajaksi.</p>
        <p>Hovioikeus ei muuttanut käräjäoikeuden päätöstä.</p>
        <div>
          <p>Asian ovat ratkaisseet hovioikeuden jäsenet Pitkänen, Murto ja Räisänen. Esittelijä Antero Väyrynen.</p>
        </div>
      </div>
    </div>
    <div>
      <h2 id="19950177mhaku0">MUUTOKSENHAKU KORKEIMMASSA OIKEUDESSA</h2>
      <p>Laukkaselle myönnettiin valituslupa. Valituksessaan hän toisti vaatimuksensa Bützowin määräämisestä pesänjakajaksi.</p>
      <p>Elomaa, Rytkönen ja Elomaa-Tiempo vastasivat valitukseen.</p>
    </div>
    <div>
      <h2 id="19950177yloa0">KORKEIMMAN OIKEUDEN RATKAISU 16.10.1995</h2>
      <div>
        <h3>Käsittelyratkaisu</h3>
        <p>Koska Rista Juhani Autio on tyytynyt hovioikeuden ratkaisuun, jätetään Laukkasen valituksessa hänen osaltaan tehty hovioikeudessa tuomittuja vastauskuluja koskeva vaatimus tutkimatta.</p>
      </div>
      <div>
        <h3>Pääasiaratkaisu</h3>
        <p>Perustelut</p>
        <p>Pesänjakajaa määrättäessä ei tosin ole annettava ratkaisevaa merkitystä sille, ketä suurinta osaa kuolinpesistä edustaneet henkilöt ovat ehdottaneet. Kun käräjäoikeuden pesänjakajaksi määräämä Suomalainen on toisaalta kuitenkin tehtävään sopiva, aihetta toisen henkilön määräämiseen hänen tilalleen ei ole.</p>
        <p>Päätöslauselma</p>
        <p>Hovioikeuden tuomion lopputulosta ei muuteta.</p>
        <div>
          <p>Asian ovat ratkaisseet oikeusneuvokset Nikkarinen, Taipale, Shonen, Möller ja Hidén. Esittelijä Anneli Tuomola.</p>
        </div>
      </div>
    </div>
  </finlex:content>
</finlex:document>
