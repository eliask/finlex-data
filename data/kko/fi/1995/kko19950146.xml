<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19950146</dcterms:identifier>
  <finlex:ecliIdentifier>ECLI:FI:KKO:1995:146</finlex:ecliIdentifier>
  <dcterms:title>KKO:1995:146</dcterms:title>
  <dcterms:description>
    <p>
      <strong>Oikeudenkäyntimenettely</strong>
      <span>Riita-asia</span>
    </p>
    <p>
      <strong>Muutoksenhaku</strong>
    </p>
  </dcterms:description>
  <finlex:registerNumber>S94/1386</finlex:registerNumber>
  <dcterms:date pvm="19950209">1995-02-09</dcterms:date>
  <finlex:fileCopyNumber>3602</finlex:fileCopyNumber>
  <dcterms:issued pvm="19950906">1995-09-06</dcterms:issued>
  <dcterms:abstract>
    <p>Työnantaja valitti kihlakunnanoikeuden päätöksestä, jolla se oli tuomittu maksamaan työntekijälleen korvausta työsopimuksen perusteettomasta päättämisestä, katsoen työsopimuksen irtisanomiseen olleen laillinen peruste. Koska työnantaja ei ollut hovioikeudessa vaatinut korvauksen määrän alentamista, hovioikeus ei olisi saanut ryhtyä tutkimaan tuomitun korvauksen määrää ja sitä alentaa. Hovioikeuden tuomio kumottiin.</p>
  </dcterms:abstract>
  <dcterms:tableOfContents>
    <a href="19950146aloa0">ASIAN KÄSITTELY ALEMMISSA OIKEUKSISSA</a>
    <a href="19950146mhaku0">MUUTOKSENHAKU KORKEIMMASSA OIKEUDESSA</a>
    <a href="19950146yloa0">KORKEIMMAN OIKEUDEN RATKAISU 6.9.1995</a>
  </dcterms:tableOfContents>
  <finlex:content id="s19950146.kko">
    <div>
      <h2 id="19950146aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Lohjan kihlakunnanoikeudessa</h3>
        <p>A kertoi Kirjapaino B Oy:tä vastaan ajamassaan kanteessa, että hänen työsuhteensa oli 13.5.1992 irtisanottu tuotannollisista ja taloudellisista syistä päättymään 13.7.1992 ja että hän oli saanut työttömyysturvalain mukaista peruspäivärahaa 2.9.1992 alkaen 3 300 markkaa kuukaudessa. Kun irtisanominen oli tapahtunut vastoin työsopimuslain 37 a §:ssä mainittuja perusteita, A vaati, että yhtiö velvoitetaan suorittamaan hänelle perusteettomasta työsuhteen päättämisestä johtuvana korvauksena 15 kuukauden palkkaa vastaavat 105 420 markkaa korkoineen tai vaihtoehtoisesti vahingonkorvauksena 9 kuukauden palkkaa vastaavat 63 252 markkaa korkoineen.</p>
      </div>
      <div>
        <h3>Vastaus</h3>
        <p>Yhtiö kiisti kanteen perusteettomana ja vaati sen hylkäämistä. Yhtiöllä oli ollut tuotannolliset ja taloudelliset syyt irtisanomiseen.</p>
      </div>
      <div>
        <h3>Kihlakunnanoikeuden päätös 3.6.1993</h3>
        <p>Kihlakunnanoikeus katsoi lausumillaan perusteilla, että yhtiöllä ei ollut ollut tuotannollista ja taloudellista syytä irtisanoa A:n työsuhdetta päättymään. Yhtiö oli velvollinen suorittamaan A:lle korvausta työsopimuksen perusteettomasta päättämisestä, ottaen huomioon A:n työsuhteen pituus, viiden kuukauden palkkaa vastaavan määrän vähennettynä peruspäivärahalla. Kihlakunnanoikeus velvoitti yhtiön suorittamaan A:lle korvauksena perusteettomasta työsopimuksen päättämisestä 25 140 markkaa korkoineen.</p>
      </div>
      <div>
        <h3>Helsingin hovioikeuden tuomio 8.6.1994</h3>
        <p>Yhtiö valitti hovioikeuteen ja vaati kihlakunnanoikeuden päätöksen kumoamista ja vapautusta yhtiölle määrätystä korvausvelvollisuudesta.</p>
        <p>Hovioikeus vähensi kihlakunnanoikeuden tuomitsemasta viiden kuukauden palkkaa vastaavasta korvauksesta A:lle samalta ajalta maksetun peruspäivärahan, jonka määräksi hovioikeus laski kihlakunnanoikeuden laskelmasta poiketen 16 500 markkaa. Hovioikeus alensi yhtiön maksettavaksi määrätyn korvauksen 18 640 markkaan. Muilta osin hovioikeus ei muuttanut kihlakunnanoikeuden päätöstä.</p>
        <div>
          <p>Asian ratkaisivat hovioikeuden jäsenet Valkonen, Mäki ja Tuukkanen. Esittelijä Merja Söderström.</p>
        </div>
      </div>
    </div>
    <div>
      <h2 id="19950146mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 5.10.1994. Valituksessaan A on vaatinut hovioikeuden tuomion kumoamista ja asian jättämistä kihlakunnanoikeuden päätöksen varaan. Hovioikeus oli ottanut kysymyksessä olevan päivärahan maksun huomioon viran puolesta 13.7.1992 lukien, vaikka asiassa oli ilmoitettu päivärahan maksun alkaneen 2.9.1992 lukien eikä väitettä ollut kiistetty.</p>
      <p>Yhtiö on antanut pyydetyn vastauksen.</p>
    </div>
    <div>
      <h2 id="19950146yloa0">KORKEIMMAN OIKEUDEN RATKAISU 6.9.1995</h2>
      <div>
        <h3>Perustelut</h3>
        <p>Kirjapaino B Oy on hovioikeudessa valituksessaan vaatinut kihlakunnanoikeuden päätöksen kumoamista ja vapautusta tuomitusta korvausvelvollisuudesta sillä perusteella, että yhtiöllä oli ollut työsopimuslain 37 a §:n mukaiset taloudelliset ja tuotannolliset perusteet irtisanomiselle. Yhtiö ei ole valituksessaan vaatinut tuomitun korvauksen määrän alentamista siinä tapauksessa, että vastoin yhtiön näkemystä irtisanomisen katsottaisiin tapahtuneen perusteettomasti.</p>
        <p>Koska yhtiö ei ole hovioikeudessa vaatinut kihlakunnanoikeuden tuomitseman korvauksen määrän alentamista, hovioikeus ei olisi saanut ryhtyä tutkimaan tuomitun korvauksen määrää ja sitä alentaa.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio kumotaan. Asia jää kihlakunnanoikeuden päätöksen varaan.</p>
        <div>
          <p>Asian ovat ratkaisseet oikeusneuvokset Riihelä, Paasikoski, Wrilander, Lehtimaja ja Hidén. Esittelijä Kimmo Mikkola.</p>
        </div>
      </div>
    </div>
  </finlex:content>
</finlex:document>
