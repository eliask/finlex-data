<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880115</dcterms:identifier>
  <finlex:ecliIdentifier>ECLI:FI:KKO:1988:115</finlex:ecliIdentifier>
  <dcterms:title>KKO:1988:115</dcterms:title>
  <dcterms:description>
    <p>
      <strong>Työsopimus</strong>
      <span>Lomauttaminen</span>
      <span>Työsopimuksen lakkaaminen</span>
      <span>Korvattava vahinko</span>
    </p>
  </dcterms:description>
  <finlex:registerNumber>S88/298</finlex:registerNumber>
  <dcterms:date pvm="19880526">1988-05-26</dcterms:date>
  <finlex:fileCopyNumber>3633</finlex:fileCopyNumber>
  <dcterms:issued pvm="19881128">1988-11-28</dcterms:issued>
  <dcterms:abstract>
    <p>Työnantaja oli lomauttanut työntekijän tämän saamatta hyväkseen työsopimuksen lakkaamista koskevaa 4 kuukauden irtisanomisaikaa. Lomautuksen kestäessä työnantajan konkurssipesä oli työsopimuslain 41 §:n 1 momentin nojalla irtisanonut työsopimuksen päättymään 14 päivän kuluttua irtisanomisesta.</p>
    <p>Työsopimuslain 42 §:n 2 momentin nojalla työntekijälle oli korvattava työsopimusta irtisanottaessa noudatetun 14 päivän irtisanomisajan palkan menetys.</p>
    <p>Ään.</p>
  </dcterms:abstract>
  <p>Ks. <a href="http://www.finlex.fi/fi/oikeus/kko/kko/1994/19940012">KKO:1994:12</a></p>
  <p>TSL 41 § 1 mom</p>
  <p>TSL 42 § 2 mom</p>
  <dcterms:tableOfContents>
    <a href="19880115aloa0">ASIAN KÄSITTELY ALEMMISSA OIKEUKSISSA</a>
    <a href="19880115mhaku0">MUUTOKSENHAKU KORKEIMMASSA OIKEUDESSA</a>
    <a href="19880115yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880115.kko">
    <div>
      <h2 id="19880115aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Varkauden kihlakunnanoikeuden päätös 8.4.1987</h3>
        <p>Kihlakunnanoikeus on nyt kysymyksessä olevalta osalta Aarne Olavi Laakson kanteesta, jota Suomen valtio Kuopion läänin työvoimapiirin toimiston edustamana oli vastustanut, lausunut selvitetyn, että Laakso oli ollut Kommandiittiyhtiö K. ja P. Pasurin palveluksessa työsopimuslain 1 §:n mukaisessa työsuhteessa 14.10.1953 lukien. Yhtiö oli lomauttanut Laakson 20.3.1986 lukien toistaiseksi ilmoittamalla lomautuksesta edellisenä päivänä.</p>
        <p>Yhtiö oli 9.7.1986 asetettu konkurssiin. Konkurssipesän väliaikainen pesänhoitaja oli 18.7.1986 päivätyllä kirjeellä irtisanonut Laakson työsopimuksen työsopimuslain 41 §:n nojalla päättymään 4.8.1986. Laakso oli saanut Teknisten Liitto TL r.y:n työttömyyskassasta työttömyyspäivärahaa 21.3.1986 lukien. Konkurssi oli varojen puutteessa rauennut 8.8.1986.</p>
        <p>Työvoimapiirin toimisto oli 24.10.1986 antamallaan palkkaturvapäätöksellä päättänyt maksaa Laaksolle palkkaturvana, paitsi muuta, työsopimuslain 42 §:n 2 momentin nojalla saman lain 41 §:n 1 momentin mukaisena 14 päivän irtisanomisajan palkkana ajalta 22.7.-4.8.1986 2.516 markkaa 32 penniä hyläten Laakson vaatimuksen tältä osin 14 päivän ylittävältä irtisanomisajalta.</p>
        <p>Laakson työsuhteeseen sovellettavan Suomen Työnantajain Keskusliiton ja Suomen Teknisten Toimihenkilöiden Keskusliiton välisen 11.3.1986-29.2.1988 voimassa olleen runkosopimuksen 4 §:n mukaan Laaksolle oli kuulunut työsuhteensa perusteella neljän kuukauden irtisanomisaika ja lomautusta koskeva kahden kuukauden ilmoitusaika.</p>
        <p>Työsopimuslain 42 §:n 2 momentin mukaan työnantajan oli, milloin lomauttaminen oli tullut voimaan työntekijän saamatta hyväkseen työsopimuksen lakkaamista koskevaa irtisanomisaikaa ja työnantaja ennen lomauttamisen päättymistä irtisanoi työsopimuksen, korvattava työntekijälle irtisanomisajan palkan tai sen osan menettämisestä näin aiheutunut vahinko, ellei toisin ollut sovittu.</p>
        <p>Koskei Laakso ollut lomauttamisen tullessa voimaan saanut hyväkseen mainittua neljän kuukauden pituista irtisanomisaikaa ja Laakso oli lomauttamisen alkamisen jälkeen ollut työttömänä, hänelle oli aiheutunut lomautettaessa vahinkoa neljän kuukauden irtisanomisajan palkan menettämisestä, kun Laakson kuukausipalkka oli ollut 5.679 markkaa 30 penniä, 22.717 markkaa 20 penniä vähennettynä jo suoritetulla 2.516 markalla 32 pennillä eli 20.200 markkaa 88 penniä.</p>
        <p>Sen vuoksi ja kun irtisanomisajan palkan vähennyksenä ei voitu ottaa huomioon Laakson työttömyysaikanaan työttömyyskassasta saamia työttömyyspäivärahoja, koska noita avustuksia oli pidettävä sanotun kassan jäsenyyteen liittyvinä, osaksi työntekijäin omiin maksusuorituksiin perustuvina etuina, kihlakunnanoikeus on työsopimuslain 42 §:n 2 momentin nojalla, samalla kun se on yhtiötä ja sen vastuunalaista yhtiömiestä Pekka Tapani Pasuria vastaan ajetusta kanteesta velvoittanut yhtiön ja Pasurin yhteisvastuullisesti suorittamaan Laaksolle sanotut 20.200 markkaa 88 penniä 16 prosentin korkoineen 4.8.1986 lukien ja korvaukseksi oikeudenkäyntikuluista 3.000 markkaa 16 prosentin korkoineen 8.4.1987 lukien, nyt kysymyksessä olevan valtiota vastaan ajetun kanteen osalta vahvistanut, että Laaksolla oli yhtiöltä ja Pasurilta kerrottu 20.200 markan 88 pennin saatava.</p>
      </div>
      <div>
        <h3>Itä-Suomen hovioikeuden tuomio 29.12.1987</h3>
        <p>Hovioikeus, jonka tutkittavaksi työvoimapiirin toimisto oli saattanut jutun vaatien valtiota vastaan ajetun kanteen hylkäämistä, on lausunut, että Laakson työsopimus oli irtisanottu työnantajan konkurssin johdosta. Tämän vuoksi Laaksolla oli työsopimuslain 41 §:n 1 momentin mukaan oikeus vain 14 päivän irtisanomisajan palkkaan.</p>
        <p>Laakson työsuhteeseen sovellettavan Suomen Työnantajain Keskusliiton ja Suomen Teknisten Toimihenkilöjärjestöjen Keskusliiton välisen 11.3.1986 solmitun runkosopimuksen 4 §:n mukaan työnantajan olisi pitänyt lomauttaessaan Laakson kihlakunnanoikeuden päätöksessä mainituin tavoin ilmoittaa Laaksolle lomautuksesta kaksi kuukautta ennen lomautuksen alkamista. Koska Laaksolla oli siten oikeus kahden kuukauden lomautusilmoitusajan palkkaan, hovioikeus on, muuttaen kihlakunnanoikeuden päätöstä, vahvistanut, että Laaksolla oli Kommandiittiyhtiö K. ja P. Pasurilta ja sen vastuunalaiselta yhtiömieheltä Pekka Tapani Pasurilta kihlakunnanoikeuden vahvistaman 20.200 markan 88 pennin määräisen saatavan asemesta 11.358 markan 60 pennin saatava.</p>
      </div>
    </div>
    <div>
      <h2 id="19880115mhaku0">MUUTOKSENHAKU KORKEIMMASSA OIKEUDESSA</h2>
      <p>Työvoimaministeriölle, joka palkkaturva-asetuksen 8 §:n nojalla on pidättänyt asian hoitoonsa, valtion edustajana sekä Laaksolle on myönnetty valituslupa 28.3.1988.</p>
      <p>Laakso on vaatinut, että työsopimuslain 42 §:n 2 momentin nojalla vahvistetaan hänellä olevan yhtiöltä ja Pasurilta 20.200 markan 88 pennin saatava.</p>
      <p>Työvoimaministeriö on vaatinut valtiota vastaan ajetun kanteen hylkäämistä, koska Laaksolla työsopimuslain 42 §:n 2 momentin mukaan on oikeus vain 41 §:n 1 momentin mukaiseen irtisanomisajan palkkaan.</p>
    </div>
    <div>
      <h2 id="19880115yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Työsopimuslain 42 §:n 2 momentissa on säädetty työnantajan maksuvelvollisuudesta tilanteessa, jossa työntekijä on lomautettu hänen saamatta hyväkseen työsopimuksen lakkaamista koskevaa irtisanomisaikaa ja työnantaja irtisanoo työsopimuksen ennen lomauttamisen päättymistä. Jutussa ei ole väitettykään, että Laaksolle irtisanomisajan palkan menettämisestä aiheutuneen vahingon korvaamisesta kihlakunnanoikeuden päätöksessä kerrotussa tilanteessa olisi sovittu toisin, joten kanteessa tarkoitettu Laakson saaminen määräytyy mainitun säännöksen mukaisesti.</p>
        <p>Konkurssipesä on työsopimuslain 41 §:n 1 momentin nojalla voinut irtisanoa Laakson työsopimuksen päättymään 14 päivän kuluttua irtisanomisesta, vaikka Laakson työsuhteessa muutoin on ollut noudatettava kihlakunnanoikeuden päätöksessä mainittua neljän kuukauden irtisanomisaikaa. Laaksolle on siten irtisanomisajan palkan menetyksenä aiheutunut konkurssipesän noudattaman irtisanomisajan palkan mukainen vahinko, joka Laaksolle on jo korvattu.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja kihlakunnanoikeuden päätös saatavan vahvistamisen osalta kumotaan ja kanne valtiota vastaan ajettuna hylätään.</p>
        <div>
          <p>Ratkaisuun osallistuneet: oikeusneuvokset Ailio, Takala, Riihelä, Lindholm ja Paasikoski</p>
        </div>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Takala: Hyväksyn kihlakunnanoikeuden päätöksen perusteluineen. Kumoan hovioikeuden tuomion ja jätän asian kihlakunnanoikeuden päätöksen varaan.</p>
      </div>
    </div>
  </finlex:content>
</finlex:document>
