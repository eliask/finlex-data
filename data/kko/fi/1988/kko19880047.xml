<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880047</dcterms:identifier>
  <finlex:ecliIdentifier>ECLI:FI:KKO:1988:47</finlex:ecliIdentifier>
  <dcterms:title>KKO:1988:47</dcterms:title>
  <dcterms:description>
    <p>
      <strong>L työsopimuksen irtisanomismenettelystä</strong>
    </p>
  </dcterms:description>
  <finlex:registerNumber>S87/1178</finlex:registerNumber>
  <dcterms:date pvm="19880209">1988-02-09</dcterms:date>
  <finlex:fileCopyNumber>1384</finlex:fileCopyNumber>
  <dcterms:issued pvm="19880504">1988-05-04</dcterms:issued>
  <dcterms:abstract>
    <p>Työntekijä oli työsopimuksen irtisanomismenettelystä annetun lain 10 §:n mukaisesti ilmoittanut pitävänsä työnantajan suorittamaa työsopimuksen purkamista lain vastaisena. Työnantaja oli sen jälkeen antanut hänelle lain 7 §:ssä tarkoitetut ohjeet. Työntekijä ei ollut tehnyt uutta ilmoitusta työsopimuksen purkamisen lain vastaisuudesta lain 10 §:n edellyttämässä määräajassa. Työntekijän työsopimuksen laittoman purkamisen johdosta ajama vahingonkorvauskanne jätettiin tutkimatta.</p>
  </dcterms:abstract>
  <p>L työsopimuksen irtisanomismenettelystä 7 §</p>
  <p>L työsopimuksen irtisanomismenettelystä 10 §</p>
  <dcterms:tableOfContents>
    <a href="19880047aloa0">ASIAN KÄSITTELY ALEMMISSA OIKEUKSISSA</a>
    <a href="19880047mhaku0">MUUTOKSENHAKU KORKEIMMASSA OIKEUDESSA</a>
    <a href="19880047yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880047.kko">
    <div>
      <h2 id="19880047aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Helsingin raastuvanoikeudessa</h3>
        <p>Pekka Olavi Elis Liukkonen on Signaali Oy:lle 29.8. ja 27.10.1986 tiedoksi toimituttamiensa haasteiden nojalla lausunut, että hän oli ollut 1.4.1984-4.6.1986 välisenä aikana yhtiön palveluksessa piirtäjänä toistaiseksi voimassa olleessa työsuhteessa. Yhtiö oli 3.6.1986 kirjallisella työsopimuksen purkamisilmoituksella purkanut Liukkosen työsopimuksen käyttäen perusteena työvelvoitteen täyttämättä jättämistä. Liukkonen on todennut poistuneensa 2.6.1986 työpaikaltaan kello 12.05 siitä huolimatta, että yhtiön toimitusjohtaja oli kehottanut häntä noudattamaan työaikaa koskevia ohjeita. Työpaikalla oli kuitenkin ollut sellainen käytäntö, että mikäli henkilökohtaisia asioita jouduttiin hoitamaan työaikana, puuttuvat työtunnit voitiin tehdä joko aikaisemmin tai myöhemmin. Hänen tarkoituksenaan oli ollut tehdä puuttuvat tunnit heti seuraavana päivänä. Yhtiöllä ei näin ollen ollut ollut perustetta purkaa tai edes irtisanoa hänen työsopimustaan. Liukkonen oli 10.6.1986 kirjallisesti ilmoittanut yhtiölle, ettei hän hyväksynyt työsopimuksensa irtisanomista. Kyseisen ilmoituksen oli vastaanottanut yhtiön toimitusjohtaja Ilpo Saxelin. Tämän jälkeen toimitusjohtaja Saxelin oli lähettänyt hänelle ohjeet työsopimuksen purkamisesta aiheutuvista toimenpiteistä.</p>
        <p>Tämän vuoksi Liukkonen on ensisijaisesti vaatinut, että yhtiö velvoitettaisiin suorittamaan hänelle</p>
        <p>1) työsopimuksen laittomasta purkamisesta johtuvana vahingonkorvauksena 20 kuukauden palkkaa vastaavat 131.600 markkaa</p>
        <p>2) irtisanomisajan palkkana 6.580 markkaa ja</p>
        <p>3) odotusajan palkkana 6 päivältä 1.836 markkaa 24 penniä</p>
        <p>kaikki määrät 16 prosentin korkoineen haasteen tiedoksiantopäivästä lukien.</p>
        <p>Vaihtoehtoisesti Liukkonen on vaatinut, että raastuvanoikeus katsoisi olevan edellytyksiä päättyneen työsuhteen palauttamiselle ja velvoittaisi yhtiön suorittamaan hänelle 1-3 kohdissa vaaditut korvaukset tai vaihtoehtoisesti, jos yhtiö suostuu jatkamaan työsuhdetta, korvauksena ainakin 10 kuukauden palkkaa vastaavat 65.800 markkaa 16 prosentin korkoineen haasteen tiedoksiantopäivästä lukien. Liukkonen on lisäksi vaatinut, että yhtiö velvoitettaisiin korvaamaan hänelle ja Keravan kaupungille asiasta aiheutuneet kulut ja palkkion.</p>
      </div>
      <div>
        <h3>Yhtiön vastaus</h3>
        <p>Yhtiö on kiistänyt kanteet perusteiltaan ja vaatinut Liukkosen velvoittamista korvaamaan yhtiön oikeudenkäyntikulut.</p>
      </div>
      <div>
        <h3>Raastuvanoikeuden päätös 26.2.1987</h3>
        <p>Raastuvanoikeus on lausunut selvitetyksi, että yhtiö oli 3.6.1986 purkanut Liukkosen työsopimuksen ilmoittaen perusteeksi työvelvoitteen täyttämättä jättämisen. Liukkonen oli 10.6.1986 ilmoittanut työsopimuksen irtisanomismenettelystä annetun lain 10 §:ään vedoten pitävänsä työsopimuksen irtisanomista (työstä erottamista) lainvastaisena. Yhtiö oli tämän jälkeen 15.6.1986 päivätyllä kirjeellä antanut sanotun lain 7 §:ssä tarkoitetun menettelyohjauksen ilmoittaen samalla, että Liukkosen oli, mikäli hän katsoi työsopimuksensa tulleen puretuksi lain vastaisesti, tehtävä uusi ilmoitus työnantajalle kahden viikon kuluessa ohjeiden saamisesta. Liukkonen ei ollut tehnyt ilmoitusta lain 10 §:ssä säädetyssä kahden viikon määräajassa. Tämän vuoksi ja kun työsopimuksen irtisanomismenettelystä annetun lain 10 §:ssä edellytetyn ilmoituksen tekemistä oli, huomioon ottaen sen merkitys neuvottelumenettelyn käynnistäjänä ja kanteen vireillepanoajan alkamisen osalta, pidettävä ehdottomana oikeudenkäynnin edellytyksenä, Liukkonen oli menettänyt kanneoikeutensa asiassa. Tämän vuoksi raastuvanoikeus on jättänyt Liukkosen kanteen tutkimatta.</p>
      </div>
      <div>
        <h3>Helsingin hovioikeuden päätös 2.9.1987</h3>
        <p>Hovioikeus, jonka tutkittavaksi Liukkonen oli saattanut jutun, on jättänyt asian raastuvanoikeuden päätöksen varaan.</p>
      </div>
    </div>
    <div>
      <h2 id="19880047mhaku0">MUUTOKSENHAKU KORKEIMMASSA OIKEUDESSA</h2>
      <p>Liukkoselle on myönnetty valituslupa 15.12.1987. Yhtiö on antanut siltä pyydetyn vastauksen. Liukkonen on vaatinut hovioikeuden päätöksen kumoamista ja jutun palauttamista raastuvanoikeuteen.</p>
    </div>
    <div>
      <h2 id="19880047yloa0">KORKEIMMAN OIKEUDEN RATKAISU</h2>
      <p>Hovioikeuden päätöstä ei muuteta. Liukkonen velvoitetaan suorittamaan Signaali Oy:lle korvaukseksi sillä täällä olleista vastauskuluista 1.000 markkaa 16 prosentin korkoineen tämän päätöksen antamispäivästä lukien.</p>
      <div>
        <p>Ratkaisuun osallistuneet: presidentti Olsson, oikeusneuvokset Mörä, Hiltunen, af Hällström ja Haarmann</p>
      </div>
    </div>
  </finlex:content>
</finlex:document>
