<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880054</dcterms:identifier>
  <finlex:ecliIdentifier>ECLI:FI:KKO:1988:54</finlex:ecliIdentifier>
  <dcterms:title>KKO:1988:54</dcterms:title>
  <dcterms:description>
    <p>
      <strong>Varkausrikos</strong>
    </p>
    <p>
      <strong>Rikoksen yritys</strong>
    </p>
  </dcterms:description>
  <finlex:registerNumber>R87/243</finlex:registerNumber>
  <dcterms:date pvm="19880302">1988-03-02</dcterms:date>
  <finlex:fileCopyNumber>1592</finlex:fileCopyNumber>
  <dcterms:issued pvm="19880518">1988-05-18</dcterms:issued>
  <dcterms:abstract>
    <p>Syytetty oli varastamisen tarkoituksessa yrittänyt murtautua kauppaliikkeeseen käyttäen apunaan lasiveistä, jolla hän ennen kuin hänet yllätettiin ja otettiin kiinni, oli saanut liikkeen ulko-oven lasia sillä tavoin vahingoitetuksi, että lasi oli kokonaan uusittava. Hänet tuomittiin varkauden yrityksestä.</p>
    <p>Ks. <a href="http://www.finlex.fi/fi/oikeus/kko/kko/1975/19750001">KKO:1975-I-1</a></p>
  </dcterms:abstract>
  <dcterms:tableOfContents>
    <a href="19880054aloa0">ASIAN KÄSITTELY ALEMMISSA OIKEUKSISSA</a>
    <a href="19880054mhaku0">MUUTOKSENHAKU KORKEIMMASSA OIKEUDESSA</a>
    <a href="19880054yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880054.kko">
    <div>
      <h2 id="19880054aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Lahden raastuvanoikeuden päätös 4.3.1986</h3>
        <p>Raastuvanoikeus on virallisen syyttäjän syytteestä ja varattuaan E-Osuuskunta Ekalle ja Kiinteistö Oy Lahden Centrumille tilaisuuden tulla asianomistajina kuulluiksi lausunut selvitetyksi, että A oli 14.1.1986 Lahdessa yöaikaan anastamisen tarkoituksessa yrittänyt murtautua Kiinteistö Oy Lahden Centrumin omistamassa talossa sijaitsevaan E-Osuuskunta Ekan harjoittamaan Olivia-nimiseen kenkäkauppaan. Murtautumisessa A oli käyttänyt apunaan lasiveistä, jolla hän oli saanut liikkeen ulko-oven lasia sillä tavoin vahingoitetuksi, että lasi oli ollut kokonaan uusittava. Sen vuoksi raastuvanoikeus on rikoslain 28 luvun 1 §:n ja 4 luvun 1 §:n 1 momentin nojalla tuominnut A:n varkauden yrityksestä 2 kuukaudeksi vankeuteen. Rangaistus määrättiin ehdolliseksi 4.3.1988 päättyvin koetusajoin.</p>
      </div>
      <div>
        <h3>Kouvolan hovioikeuden päätös 5.2.1987</h3>
        <p>Hovioikeus, jonka tutkittavaksi A oli saattanut jutun, ei ole muuttanut raastuvanoikeuden päätöstä.</p>
      </div>
    </div>
    <div>
      <h2 id="19880054mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 8.5.1987. Lahden kaupunginviskaali Mikko Miestamo on virallisena syyttäjänä vastannut hakemukseen.</p>
      <p>A on vaatinut, että syyte hylätään, koska hänellä ei ole ollut anastustarkoitusta ja koska hänen toimintansa ei ollut voinut toteuttaa varkauden yrityksen tunnusmerkistöä.</p>
    </div>
    <div>
      <h2 id="19880054yloa0">KORKEIMMAN OIKEUDEN RATKAISU</h2>
      <p>Hovioikeuden päätöstä ei muuteta.</p>
      <div>
        <p>Ratkaisuun osallistuneet: oikeusneuvokset Ailio, Takala, Nybergh, Lehtonen ja Lindholm</p>
      </div>
    </div>
  </finlex:content>
</finlex:document>
