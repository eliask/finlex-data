<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880093</dcterms:identifier>
  <finlex:ecliIdentifier>ECLI:FI:KKO:1988:93</finlex:ecliIdentifier>
  <dcterms:title>KKO:1988:93</dcterms:title>
  <dcterms:description>
    <p>
      <strong>Perintö</strong>
      <span>Perunkirjoitus</span>
      <span>Uskottu mies</span>
    </p>
    <p>
      <strong>Veropetos</strong>
    </p>
    <p>
      <strong>Rikokseen osallisuus</strong>
      <span>Avunanto</span>
    </p>
  </dcterms:description>
  <finlex:registerNumber>R88/57</finlex:registerNumber>
  <dcterms:date pvm="19880517">1988-05-17</dcterms:date>
  <finlex:fileCopyNumber>3271</finlex:fileCopyNumber>
  <dcterms:issued pvm="19881018">1988-10-18</dcterms:issued>
  <dcterms:abstract>
    <p>Pesän ilmoittaja A oli tehnyt veropetoksen salaamalla perunkirjoituksessa perittävältä saamansa lahjan. Perunkirjoituksen uskottu mies B oli tiennyt lahjasta, mutta hän ei siitä huolimatta ollut tehnyt siitä merkintää laatimaansa perukirjaan. B:n katsottiin syyllistyneen avunantoon veropetokseen.</p>
  </dcterms:abstract>
  <p>RL 38 luku 11 §</p>
  <p>PK 20 luku 6 § 3 mom</p>
  <dcterms:tableOfContents>
    <a href="19880093aloa0">ASIAN AIKAISEMPI KÄSITTELY</a>
    <a href="19880093mhaku0">MUUTOKSENHAKU KORKEIMMASSA OIKEUDESSA</a>
    <a href="19880093yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880093.kko">
    <div>
      <h2 id="19880093aloa0">ASIAN AIKAISEMPI KÄSITTELY</h2>
      <div>
        <h3>Isojoen kihlakunnanoikeuden päätös 3.9.1986</h3>
        <p>Kihlakunnanoikeus on virallisen syyttäjän ja asianomistajan Vaasan lääninveroviraston syytteestä katsonut selvitetyksi, että B oli 26.3.1986 Karijoella ollessaan 28.12.1985 kuolleen C:n jälkeen toimitetussa perunkirjoituksessa uskottuna miehenä, A:n jätettyä pesän ilmoittajana ja kuolinpesän osakkaana ilmoittamatta muun muassa C:ltä 9.12.1985 saamansa 45.729,65 markan suuruisen rahalahjan ja pidättäessä näin valtiolta perintöveroa 5.312 markkaa, tahallaan jättänyt lahjoituksen merkitsemättä laatimaansa perukirjaan, vaikka hän oli ollut siitä tietoinen. Toimellaan B oli edistänyt A:n veropetosta.</p>
        <p>Sen vuoksi kihlakunnanoikeus, samalla kun A on tuomittu rangaistukseen veropetoksesta, on tuominnut B:n rikoslain 5 luvun 3 §:n 1 momentin ja 38 luvun 11 §:n 1 momentin nojalla avunannosta veropetokseen 25:een 123 markan määräiseen päiväsakkoon eli maksamaan sakkoa 3.075 markkaa. Kihlakunnanoikeus on lisäksi velvoittanut B:n yhteisvastuullisesti A:n kanssa suorittamaan lääninverovirastolle korvaukseksi oikeudenkäyntikuluista 300 markkaa 16 prosentin korkoineen 3.9.1986 lukien.</p>
      </div>
      <div>
        <h3>Vaasan hovioikeuden päätös 20.11.1987</h3>
        <p>Hovioikeus, jonka tutkittavaksi B oli saattanut jutun, on jättänyt kihlakunnanoikeuden päätöksen pysyväksi ja velvoittanut B:n korvaamaan lääninveroviraston vastauskulut 200 markalla 16 prosentin korkoineen 20.11.1987 lukien.</p>
      </div>
    </div>
    <div>
      <h2 id="19880093mhaku0">MUUTOKSENHAKU KORKEIMMASSA OIKEUDESSA</h2>
      <p>B:lle on myönnetty valituslupa 10.2.1988. B on vaatinut syytteen hylkäämistä.</p>
      <p>Virallinen syyttäjä ja lääninverovirasto ovat antaneet niiltä pyydetyt vastaukset.</p>
    </div>
    <div>
      <h2 id="19880093yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>B on 9.12.1985 eli kolme viikkoa ennen C:n kuolemaa samassa tilaisuudessa, jossa hän on todistanut laatimansa, C:n A:n hyväksi tekemän testamentin, järjestänyt C:n 45.729,65 markan talletuksen siirron A:n nimissä olleelle pankkitilille. Näistä varoista vain 10.000 markkaa on merkitty käteisvaroina B:n uskottuna miehenä laatimaan C:n perukirjaan.</p>
        <p>B on siten tiennyt, että C on vähän ennen kuolemaansa vastikkeetta siirtänyt varoja A:lle mutta ei ole perunkirjoituksen uskottuna miehenä tehnyt tästä siirrosta mitään merkintää perukirjaan. Näin tehdessään B on tahallaan toimellaan edistänyt hovioikeuden lainvoimaisella päätöksellä A:n syyksi luettua veropetosta.</p>
      </div>
      <div>
        <h3>Lainkohdat</h3>
        <p>Perintöverolaki 25 § Perintökaari 20 luku 2 § 1 momentti ja 6 § 3 momentti Rikoslaki 38 luku 11 § 1 momentti ja 5 luku 3 § 1 momentti</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
        <p>B velvoitetaan suorittamaan lääninverovirastolle korvaukseksi oikeudenkäyntikuluista Korkeimmassa oikeudessa 1.000 markkaa 16 prosentin korkoineen päätöksen antopäivästä lukien.</p>
        <div>
          <p>Ratkaisuun osallistuneet: presidentti Olsson, oikeusneuvokset Haarmann, Roos, Rintala ja Huopaniemi</p>
        </div>
      </div>
    </div>
  </finlex:content>
</finlex:document>
