<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880071</dcterms:identifier>
  <finlex:ecliIdentifier>ECLI:FI:KKO:1988:71</finlex:ecliIdentifier>
  <dcterms:title>KKO:1988:71</dcterms:title>
  <dcterms:description>
    <p>
      <strong>Työsopimus</strong>
      <span>Työsopimuksen lakkaaminen</span>
      <span>Luottamusmies</span>
      <span>Työsuojeluvaltuutettu</span>
    </p>
  </dcterms:description>
  <finlex:registerNumber>S87/677</finlex:registerNumber>
  <dcterms:date pvm="19871109">1987-11-09</dcterms:date>
  <finlex:fileCopyNumber>2174</finlex:fileCopyNumber>
  <dcterms:issued pvm="19880622">1988-06-22</dcterms:issued>
  <dcterms:abstract>
    <p>Yhtiön luovutettua omaisuutensa konkurssiin konkurssipesä päätti lopettaa yhtiön tehtaan tuotannollisen toiminnan kokonaan ja irtisanoi kaikkien työntekijöitten työsopimukset päättymään samana päivänä, kun tehtaan toimintakin päättyi. Sen jälkeen yksinomaan konkurssihallintoon kuuluvaa realisoitavan omaisuuden hoitotyötä ei pidetty sellaisena työsopimuslain 53 §:n 2 momentissa tarkoitettuna muuna työnä, jota konkurssipesä olisi ollut velvollinen tarjoamaan ennen irtisanomista luottamusmiehelle ja työsuojeluvaltuutetulle.</p>
  </dcterms:abstract>
  <p>TSL 53 § 2 mom</p>
  <p>L työsuojelun valvonnasta 11 § 4 mom</p>
  <dcterms:tableOfContents>
    <a href="19880071aloa0">ASIAN KÄSITTELY ALEMMISSA OIKEUKSISSA</a>
    <a href="19880071mhaku0">MUUTOKSENHAKU KORKEIMMASSA OIKEUDESSA</a>
    <a href="19880071yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880071.kko">
    <div>
      <h2 id="19880071aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanteet Äänekosken kihlakunnanoikeudessa</h3>
        <p>Martti Antero Viik, Timo Juhani Laitinen ja Konsta Kopiloff ovat 29.11.1985 Keski-Suomen Selluloosa Oy:n konkurssipesälle kukin erikseen tiedoksi toimituttamiensa haasteiden nojalla lausuneet työskennelleensä, Viik 18.2.1971, Laitinen 17.6.1974 ja Kopiloff 2.11.1970 lukien yhtäjaksoisesti työsopimuslain 1 §:n tarkoittamassa työsuhteessa yhtiöön. Yhtiön luovutettua 7.2.1985 omaisuutensa konkurssiin konkurssipesän toimitsijamiehet olivat 29.5.1985 irtisanoneet kaikkien yhtiön palveluksessa olleiden työntekijöiden työsopimukset päättymään 4.9.1985. Konkurssipesän taholta oli 3. ja 4.9.1985 ilmoitettu useille työntekijöille, että he voivat jatkaa työsuhteitaan 5.9. 1985 alkaen ja vielä tämänkin jälkeen yhtiön palvelukseen oli otettu aikaisemmin työssä olleita työntekijöitä. Viik on lausunut toimineensa pääluottamusmiehenä ja Laitinen on kertonut toimineensa työsuojeluvaltuutettuna. Työsuojelun valvonnasta annetun lain 11 §:n 4 momentin mukaan Laitisen työsopimuksen irtisanomisesta oli vastaavasti voimassa, mitä työsopimuslain 53 §:n 2 momentissa säädetään luottamusmiehen työsopimuksen irtisanomisesta. Kopiloff puolestaan on kertonut toimineensa yhdysmiehenä eli työsopimuslain tarkoittamana luottamusmiehenä. Kun työ ei ollut kokonaan päättynyt, vaan heille kaikille olisi voitu järjestää muuta heidän ammattitaitoaan vastaavaa työtä, Viik, Laitinen ja Kopiloff ovat katsoneet konkurssihallinnon menetelleen työsopimuslain 53 §:n 2 momentin vastaisesti irtisanoessaan heidän työsopimuksensa. Irtisanomisten vuoksi he olivat yhä työttöminä. Tämän vuoksi Laitinen, Viik ja Kopiloff ovat vaatineet konkurssipesän velvoittamista suorittamaan heille korvauksina heidän työsuhteidensa laittomista irtisanomisista heidän kuuden kuukauden palkkojaan vastaavat määrät eli Viikille 46.899,48 markkaa, Laitiselle 44.608,20 markkaa ja Kopiloffille 44.676 markkaa, kaikki määrät 16 prosentin korkoineen haastepäivästä 29.11.1985 lukien sekä korvaamaan heidän oikeudenkäyntikulunsa 16 prosentin korkoineen kihlakunnanoikeuden päätöspäivästä lukien.</p>
      </div>
      <div>
        <h3>Kihlakunnanoikeuden päätös 3.4.1986</h3>
        <p>Konkurssipesän kiistettyä kanteet ja vaadittua korvausta oikeudenkäyntikuluistaan kihlakunnanoikeus, joka on päättänyt käsitellä kanteet yhdistettyinä, on lausunut selvitetyksi, että Keski-Suomen Selluloosa Oy:n jouduttua konkurssitilaan konkurssipesän toimitsijamiehet olivat työsopimuslain 41 §:n perusteella irtisanoneet kaikkien yhtiön palveluksessa olleiden työntekijöiden, mukaan luettuna luottamusmiesten Viikin ja Kopiloffin sekä työsuojeluvaltuutettu Laitisen työsopimukset siten, että ne kaikki olivat päättyneet 4.9.1985. Toimitsijamiehet olivat konkurssipesän edustajina 4.9.1985 alkaen tehneet työsopimuksia useiden henkilöiden kanssa konkurssipesän omaisuuden hoitoon liittyvistä tehtävistä, jotka olivat käsittäneet konkurssipesään kuuluvan kiinteistön ja tehtaan vartiointia sekä sen huolto- ja säilyttämistoimia. Tämän vuoksi ja koska yhtiön toiminta, jota konkurssipesä oli jatkanut kunnes 4.9.1985 alkanut työvuoro oli päättynyt seuraavana päivänä, oli tuona päivänä kokonaan päättynyt, eikä tämän jälkeen siis ollut ollut mitään työsopimuslain 53 §:n 2 momentissa tarkoitettua muuta työtä, jota olisi voitu järjestää Viikille, Laitiselle ja Kopiloffille, ja kun konkurssipesän lukuun tapahtunutta sen omaisuuden hoitoa käsittävää työtä ei ollut pidettävä mainitussa pykälässä tarkoitettuna muuna työnä, kihlakunnanoikeus on hylännyt kanteet ja velvoittanut Viikin, Laitisen ja Kopiloffin yhteisvastuullisesti korvaamaan konkurssipesän oikeudenkäyntikulut 9.000 markalla 16 prosentin korkoineen kihlakunnanoikeuden päätöksen julistamispäivästä 3.4.1986 lukien.</p>
      </div>
      <div>
        <h3>Vaasan hovioikeuden tuomio 2.4.1987</h3>
        <p>Hovioikeus, jonka tutkittavaksi Viik, Laitinen ja Kopiloff olivat saattaneet jutun, on katsonut selvitetyksi, että Viik, Laitinen ja Kopiloff olivat olleet työsuhteessa yhtiöön, Viik 18.2.1971 alkaen, Laitinen 17.6.1974 alkaen ja Kopiloff 2.11.1970 alkaen. Viik oli toiminut yhtiön työntekijöiden pääluottamusmiehenä, Laitinen työsuojeluvaltuutettuna ja Kopiloff yhdysmiehenä eli työsopimuslain tarkoittamana luottamusmiehenä. Yhtiö oli sittemmin 7.2.1985 kihlakunnanoikeudelle jätetystä hakemuksesta asetettu konkurssiin ja yhtiön konkurssipesä oli 29.5.1985 päivätyllä kirjeellään irtisanonut kaikkien yhtiön työntekijöiden, muun muassa Viikin, Laitisen ja Kopiloffin työsopimukset päättymään 4.9.1985. Irtisanomisen syiksi konkurssipesä oli ilmoittanut työsopimuslain 41 §:n ja sen, että liiketoiminta tehtaalla oli päätetty lopettaa 4.9.1985. Tehtaan varsinainen tuotantotoiminta oli lopetettu 4.9.1985. Mainitun ajankohdan jälkeen tehtaalla oli suoritettu kihlakunnanoikeuden tarkoittamia erilaisia tehtaan sulkemisesta ja säilyttämisestä johtuvia töitä, kuten ikkunoiden ja ovien sulkemista ja tilkitsemistä, sähköasennuksia, tehdasalueen vartiointia, vaihto-omaisuuden kuljetusta ja lastausta, puutavaran kirjaamista ja vaunujen purkamista. Näihin tehtäviin konkurssipesä oli palkannut määräaikaisilla työsopimuksilla noin 20 tehtaan entistä työntekijää. Todistajina kuultujen Otto Olavi Kauppisen, Matti Kalervo Niemisen ja Arvo Gunnar Mäkisen mukaan Viik, Laitinen ja Kopiloff olisivat selviytyneet ainakin osasta edellä lueteltuja töitä. Yhtiön tehtaan entiset työntekijät olivat 30.8.1985 miehittäneet tehtaan ilman konkurssipesän suostumusta ryhtyen vartioimaan sitä. Miehityksen tarkoituksena oli ollut estää tehtaan toiminnan kannalta välttämättömän omaisuuden siirtäminen pois tehtaan alueelta. Miehitys oli kestänyt 27.10.1985 saakka. Viik, Laitinen ja Kopiloff olivat myös osallistuneet aktiivisesti tehtaan miehittämiseen. Koska luottamusmiehen irtisanomissuoja koski myös työsopimuslain 41 §:ssä säädettyjä irtisanomisperusteita, hovioikeus on katsonut, että konkurssipesällä ei ollut ollut oikeutta konkurssin johdosta irtisanoa Viikin, Laitisen ja Kopiloffin työsopimuksia. Konkurssipesällä oli 4.9.1985 tapahtuneen tehtaan tuotantotoiminnan lakkauttamisen johdosta ollut taloudelliset ja tuotannolliset syyt työvoiman vähentämiseen. Hovioikeus on katsonut, että tällä perusteella ei kuitenkaan, ottaen huomioon työsopimuslain 53 §:n 2 momentin säännös, konkurssipesällä ollut ollut oikeutta Viikin, Laitisen ja Kopiloffin työsopimusten irtisanomiseen, koska tehtaalta olisi ollut mahdollista järjestää heille heidän ammattitaitoaan vastaavaa työtä. Koska tehtaan miehittämistä oli kuitenkin pidettävä sellaisena työsopimuslain 43 §:n tarkoittamana tärkeänä syynä, jolla konkurssipesällä olisi ollut oikeus purkaa Viikin, Laitisen ja Kopiloffin työsopimukset, hovioikeus on katsonut, että Viikillä, Laitisella ja Kopiloffilla ei ollut oikeutta vaatimiinsa korvauksiin. Tämän vuoksi hovioikeus on jättänyt kihlakunnanoikeuden päätöksen pysyväksi ja velvoittanut Viikin ja hänen myötäpuolensa yhteisvastuullisesti korvaamaan konkurssipesän vastauskulut hovioikeudessa 750 markalla.</p>
      </div>
    </div>
    <div>
      <h2 id="19880071mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 2.7.1987. Konkurssipesä on antanut siltä pyydetyn vastauksen ja samalla vaatinut korvausta vastauskuluista.</p>
      <p>Viik, Laitinen ja Kopiloff ovat vaatineet kanteidensa hyväksymistä sekä konkurssipesän velvoittamista korvaamaan heidän oikeudenkäyntikulunsa.</p>
    </div>
    <div>
      <h2 id="19880071yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Konkurssipesä on päättänyt lopettaa yhtiön tehtaan tuotannollisen toiminnan kokonaan 4.9.1985 alkaen. Pesän toimitsijamiehet ovat sen johdosta 29.5.1985 irtisanoneet yhtiön kaikkien työntekijöiden, mukaan luettuna Viikin, Laitisen ja Kopiloffin työsopimukset päättymään samana päivänä, kun tehtaan toimintakin lakkasi. Viik, Laitinen ja Kopiloff ovat puolestaan yhdessä tehtaan muiden työntekijöiden kanssa ryhtyneet 30.8.1985 miehittämään tehdasta hovioikeuden tuomiosta ilmenevässä tarkoituksessa niin, että valtaus oli päättynyt 27.10.1985. Vastustaessaan kannetta konkurssipesä on muun ohella vedonnut siihen, että sillä olisi ollut oikeus miehityksen johdosta purkaa Viikin, Laitisen ja Kopiloffin työsopimukset. Konkurssipesä ei voi vedota kerrottuun väitteeseensä, koska purkamisoikeutta olisi pitänyt työsopimuslain 44 §:n 1 momentin mukaan käyttää purkamisoikeuden raukeamisen uhalla viimeistään viikon kuluessa siitä, kun miehityksen päättymisestä saatiin tieto. Kuten kihlakunnanoikeuden päätöksessä lausutaan konkurssipesän lopetettua yhtiön tehtaan toiminnan kokonaan, jäljelle ei ole jäänyt mitään sellaista työsopimuslain 53 §:n 2 momentin tarkoittamaa muuta työtä, jota konkurssipesä olisi ollut velvollinen tarjoamaan luottamusmiehille ja työsuojeluvaltuutetulle. Yksinomaan konkurssihallintoon kuuluvaa, realisoitavan omaisuuden hoitoon liittyvää työtä ei voida pitää sanotussa lainkohdassa tarkoitettuna muuna työnä.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion perustelut poistetaan ja asia jätetään perusteluineen kihlakunnanoikeuden päätöksen varaan. Hovioikeuden tuomitsema oikeudenkäyntikulukorvaus jää Viikin, Laitisen ja Kopiloffin suoritettavaksi. Viik ja hänen myötäpuolensa velvoitetaan suorittamaan konkurssipesälle yhteisvastuullisesti korvaukseksi sillä täällä olleista vastauskuluista 1.500 markkaa.</p>
        <div>
          <p>Ratkaisuun osallistuneet: oikeusneuvokset Ådahl, Nikkarinen, Hil- tunen, af Hällström ja Rintala</p>
        </div>
      </div>
    </div>
  </finlex:content>
</finlex:document>
