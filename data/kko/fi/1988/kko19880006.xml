<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880006</dcterms:identifier>
  <finlex:ecliIdentifier>ECLI:FI:KKO:1988:6</finlex:ecliIdentifier>
  <dcterms:title>KKO:1988:6</dcterms:title>
  <dcterms:description>
    <p>
      <strong>Tapaturmavakuutuslaki</strong>
    </p>
    <p>
      <strong>Tapaturma</strong>
      <span>Sukeltajantauti</span>
    </p>
  </dcterms:description>
  <finlex:registerNumber>VA87/198</finlex:registerNumber>
  <dcterms:date pvm="19871001">1987-10-01</dcterms:date>
  <finlex:fileCopyNumber>160</finlex:fileCopyNumber>
  <dcterms:issued pvm="19880125">1988-01-25</dcterms:issued>
  <dcterms:abstract>
    <p>Noustessaan sukelluksesta A oli saanut sukeltajantaudin. A:n vaatimus taudin korvaamisesta tapaturmavakuutuslain 57 §:n 2 momentin mukaisesta vapaa-ajan vakuutuksesta hylättiin, koska taudin aiheuttanut paineen aleneminen ei ollut johtunut äkillisestä ja odottamattomasta ulkoisesta tapahtumasta eikä tauti näin ollen ollut aiheutunut tapaturmasta.</p>
  </dcterms:abstract>
  <p>TapVakL 57 § 2 mom</p>
  <dcterms:tableOfContents>
    <a href="19880006aloa0">ASIAN AIKAISEMPI KÄSITTELY</a>
    <a href="19880006mhaku0">MUUTOKSENHAKU KORKEIMMASSA OIKEUDESSA</a>
    <a href="19880006yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880006.kko">
    <div>
      <h2 id="19880006aloa0">ASIAN AIKAISEMPI KÄSITTELY</h2>
      <p>A, jolla oli ollut tapaturmavakuutuslain 57 §:n 2 momentin mukainen yksilöllinen vapaa-ajan vakuutus, oli 16.9.1984 ollut vapaa-aikanaan sukeltamassa 32 metrin syvyydessä 25 minuutin pituisella sukelluksella. Sukelluksen jälkeen A oli alkanut tuntea huimausta ja pahoinvointia, minkä johdosta hän oli hakeutunut sairaalahoitoon. Tutkimuksissa A:lla oli todettu sukeltajantauti.</p>
      <div>
        <h3>Keskinäinen Vakuutusyhtiö Tapiolan päätös 28.1.1985</h3>
        <p>Sukellus oli toteutettu ennakkosuunnitelman mukaisesti. Koska sukeltajantauti ei ollut johtunut tapaturmasta, vakuutusyhtiö on hylännyt korvausvaatimuksen.</p>
        <p>A haki muutosta vakuutusyhtiön päätökseen.</p>
      </div>
      <div>
        <h3>Tapaturmalautakunnan päätös 22.8.1985</h3>
        <p>Asiassa esitetyn lääketieteellisen selvityksen perusteella oli pääteltävissä, että nousu sukelluksesta oli todennäköisesti tapahtunut nousutaulukoiden suosittelemaa nousuaikaa nopeammin. Sukeltajantaudin syntymisen syynä oli pidettävä liian nopeasti tapahtunutta nousua sukelluksesta. Äkillisesti, odottamatta ja ulkoisesta syystä aiheutuneena sukeltajantauti oli tapaturmavakuutuslain tarkoittama tapaturma, jonka johdosta A:lla oli mainitun lain 57 §:n 2 momentin mukaisen vakuutuksen nojalla oikeus korvaukseen. Tämän vuoksi tapaturmalautakunta on kumonnut vakuutusyhtiön päätöksen ja velvoittanut vakuutusyhtiön suorittamaan A:n sukeltajantaudin johdosta lainmukaisen korvauksen.</p>
      </div>
      <div>
        <h3>Vakuutusoikeuden päätös 16.12.1986</h3>
        <p>Vakuutusoikeus, jonka tutkittavaksi vakuutusyhtiö on saattanut asian, on katsonut, ettei ollut syytä muuttaa tapaturmalautakunnan päätöstä.</p>
      </div>
    </div>
    <div>
      <h2 id="19880006mhaku0">MUUTOKSENHAKU KORKEIMMASSA OIKEUDESSA</h2>
      <p>Vakuutusyhtiölle on myönnetty valituslupa 26.5.1987. Vakuutusyhtiö on vaatinut vakuutusoikeuden ja tapaturmalautakunnan päätösten kumoamista ja korvausvaatimuksen hylkäämistä. A on antanut häneltä pyydetyn vastauksen ja vaatinut korvausta vastauskuluistaan.</p>
    </div>
    <div>
      <h2 id="19880006yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Sukeltajantaudin aiheuttanut paineen aleneminen ei ole johtunut äkillisestä ja odottamattomasta ulkoisesta tapahtumasta eikä tauti näin ollen ole aiheutunut tapaturmasta.</p>
      </div>
      <div>
        <h3>Päätöslauselma</h3>
        <p>Vakuutusoikeuden ja tapaturmalautakunnan päätökset kumotaan. Asia jätetään vakuutusyhtiön päätöksen varaan.</p>
        <div>
          <p>Ratkaisuun osallistuneet: presidentti Olsson, oikeusneuvokset Takala, Riihelä, Haarmann ja Roos</p>
        </div>
      </div>
    </div>
  </finlex:content>
</finlex:document>
