<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880017</dcterms:identifier>
  <finlex:ecliIdentifier>ECLI:FI:KKO:1988:17</finlex:ecliIdentifier>
  <dcterms:title>KKO:1988:17</dcterms:title>
  <dcterms:description>
    <p>
      <strong>Jatkettu rikos</strong>
      <span>Lainvoima</span>
    </p>
    <p>
      <strong>Purku</strong>
    </p>
  </dcterms:description>
  <finlex:registerNumber>H87/379</finlex:registerNumber>
  <dcterms:date pvm="19880127">1988-01-27</dcterms:date>
  <finlex:fileCopyNumber>483</finlex:fileCopyNumber>
  <dcterms:issued pvm="19880218">1988-02-18</dcterms:issued>
  <dcterms:abstract>
    <p>Teot, jotka oli lainvoiman saaneella päätöksellä luettu vastaajan syyksi jatkettuna rikoksena, ja teot, joista häntä syytettiin uudessa oikeudenkäynnissä, voitiin rikoslain 7 luvun 8 §:stä ilmenevän oikeusohjeen mukaan lainvoimaisen päätöksen estämättä katsoa yhdeksi jatketuksi rikokseksi, niin kuin kaikki rikokset olisi saatettu tuomioistuimen käsiteltäväksi samalla kertaa.</p>
    <p>Ään.</p>
  </dcterms:abstract>
  <p>(Täysistunto)</p>
  <p>RL 7 luku 8 §</p>
  <dcterms:tableOfContents>
    <a href="19880017aloa0">ASIAN AIKAISEMPI KÄSITTELY</a>
    <a href="19880017yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880017.kko">
    <div>
      <h2 id="19880017aloa0">ASIAN AIKAISEMPI KÄSITTELY</h2>
      <p>Helsingin raastuvanoikeus on 23.4.1987 julistamallaan lainvoiman saaneella päätöksellä nro 122 tuominnut A:n 18.12.1985 ja 19.2.1987 välisenä aikana tehdystä jatketusta rikoksesta, joka käsittää petoksia ja petoksen yrityksiä, 1 vuoden 4 kuukauden vankeusrangaistukseen, josta rikoslain 3 luvun 11 §:n nojalla on vähennetty vapaudenmenetysaikaa 25.2.-22.4.1987 vastaavat 1 kuukausi 27 päivää ja joka rangaistus on määrätty ehdolliseksi 30.4.1989 päättyvin koetusajoin.</p>
      <p>Koska A:ta raastuvanoikeudessa syytetään muun muassa 19. ja 24.2.1987 tapahtuneiksi ilmoitetuista petoksista, jotka, jos A katsotaan niihin syylliseksi, raastuvanoikeuden käsityksen mukaan ovat samaa jatkettua rikosta sen jatketun rikoksen kanssa, josta A raastuvanoikeuden 23.4.1987 julistamalla päätöksellä jo on lainvoimaisesti tuomittu rangaistukseen, ja koska jutun enemmälle tutkimiselle ennen sanotun päätöksen purkamista rangaistusta koskevalta osalta on olemassa este, raastuvanoikeus on saattanut asian Korkeimman oikeuden tietoon tarpeellisia toimenpiteitä varten.</p>
    </div>
    <div>
      <h2 id="19880017yloa0">KORKEIMMAN OIKEUDEN RATKAISU</h2>
      <div>
        <h3>Perustelu</h3>
        <p>Raastuvanoikeuden 23.4.1987 julistamalla päätöksellä nro 122 A:n syyksi luettuun jatkettuun rikokseen sisältyvät petokset ja petoksen yritykset ja hänen syykseen vireillä olevassa jutussa väitetyt rikokset saattavat osaksi muodostaa yhden jatketun rikoksen. Raastuvanoikeuden tulee kuitenkin, jos näin olisi, rikoslain 7 luvun 8 §:stä ilmenevän oikeusohjeen mukaan tuomita vastaaja yhdestä jatketusta rikoksesta niin kuin rikokset olisi saatettu sen käsiteltäväksi samalla kertaa.</p>
      </div>
      <div>
        <h3>Päätöslauselma</h3>
        <p>Hakemus ei anna aihetta Korkeimman oikeuden toimenpiteeseen.</p>
      </div>
      <div>
        <p>Ratkaisuun osallistuneet: presidentti Olsson, oikeusneuvokset Salervo, Ailio, Jalanko, Takala, Ådahl, Nikkarinen, Mörä, Nybergh, Riihelä, Lehtonen (eri mieltä), Hiltunen, af Hällström, Lindholm (eri mieltä), Haarmann, Roos, Tulenheimo-Takki (eri mieltä), Rintala ja Paasikoski</p>
      </div>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Tulenheimo-Takki: Raastuvanoikeuden 23.4.1987 julistamalla päätöksellä nro 122 A:n syyksi luettu jatkettu rikos, joka käsittää petoksia ja petoksen yrityksiä, ja raastuvanoikeudessa vireillä olevassa jutussa A:n syyksi väitetyt rikokset saattavat osaksi muodostaa yhden jatketun rikoksen. Sen vuoksi harkitsen lailliseksi purkaa raastuvanoikeuden puheena olevan päätöksen A:lle jatketusta rikoksesta, joka käsittää petoksia ja petoksen yrityksiä, tuomittua rangaistusta ja siitä rikoslain 3 luvun 11 §:n nojalla tehtyä vähennystä koskevalta osalta. Määrään raastuvanoikeuden ottamaan jutun puretulta osalta uudelleen käsiteltäväksi siellä vireillä olevan jutun yhteydessä ja antamaan siinä lainmukaisen ratkaisun sekä tällöin tekemään A:lle tuomittavasta rangaistuksesta myös nyt puretulla raastuvanoikeuden päätöksellä määrätyn vähennyksen.</p>
        <p>Oikeusneuvokset Lindholm ja Lehtonen olivat kumpikin vuorollaan samaa mieltä kuin oikeusneuvos TulenheimoTakki.</p>
      </div>
    </div>
  </finlex:content>
</finlex:document>
