<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880120</dcterms:identifier>
  <finlex:ecliIdentifier>ECLI:FI:KKO:1988:120</finlex:ecliIdentifier>
  <dcterms:title>KKO:1988:120</dcterms:title>
  <dcterms:description>
    <p>
      <strong>Naapuruussuhde</strong>
    </p>
  </dcterms:description>
  <finlex:registerNumber>S88/373</finlex:registerNumber>
  <dcterms:date pvm="19880823">1988-08-23</dcterms:date>
  <finlex:fileCopyNumber>3666</finlex:fileCopyNumber>
  <dcterms:issued pvm="19881130">1988-11-30</dcterms:issued>
  <dcterms:abstract>
    <p>Aitaa ei pidetty eräistä naapuruussuhteista annetun lain 14 §:ssä tarkoitettuna rakennuksena.</p>
    <p>Ään.</p>
  </dcterms:abstract>
  <p>NaapL 14 §</p>
  <dcterms:tableOfContents>
    <a href="19880120aloa0">ASIAN KÄSITTELY ALEMMISSA OIKEUKSISSA</a>
    <a href="19880120mhaku0">MUUTOKSENHAKU KORKEIMMASSA OIKEUDESSA</a>
    <a href="19880120yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880120.kko">
    <div>
      <h2 id="19880120aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Jorma Tapio Kallisen kanne Piikkiön kihlakunnanoikeudessa</h3>
        <p>Kallinen oli 31.1.1985 ostanut Kaarinan kunnan Piispanristin Poikluoman korttelissa 3042 sijaitsevan Sopuli nimisen tilan RN:o (1.1):136. Tilan länsisivulla oli jo tuolloin ollut noin kaksi metriä korkea umpinainen lankkuaita. Myöhemmin Kallinen oli todennut, että aita oli kokonaan rakennettu Kallisen omistamalle maalle. Aidan oli rakentanut Kallisen länsinaapurina olevan tilan RN:o (1.1):126 omistaja Heikki Salakari. Salakari oli 23.10.1984 saanut rakennusluvan aidalle, mutta lupaan liittyvän piirustuksen mukaan aidan olisi tullut olla joka kohdasta selvästi Salakarin tilan puolella. Aitaa ei ollut merkitty Kallisen tilan rasitteeksi. Kallisen ostaman tilan edellisen omistajan kanssa käytyjen kauppaneuvottelujen aikana ei ollut ollut puhetta aidasta eikä Kallinen muutoinkaan ollut ollut tietoinen maanomistajien välisistä mahdollisista sopimuksista aidasta. Aita esti Kallista käyttämästä osaa omistamastaan tilasta ja se muutoinkin haittasi Kallisen tilan tarkoituksenmukaista käyttöä. Tämän vuoksi Kallinen on vaatinut, että Salakari velvoitettaisiin kohtuulliseen määräaikaan mennessä poistamaan aitansa siltä osin kuin se sijaitsi Kallisen omistamalla tilalla uhalla, että poistamistyö muutoin voitiin teettää Salakarin kustannuksella. Vielä Kallinen on vaatinut korvausta oikeudenkäyntikuluistaan korkoineen.</p>
      </div>
      <div>
        <h3>Kihlakunnanoikeuden päätös 10.11.1986</h3>
        <p>Salakarin vastustettua kannetta kihlakunnanoikeus on katsonut selvitetyksi, että Salakari oli vuonna 1984 rakentanut Kaarinan kunnan Kapon ja Rauvolan kylässä omistamansa Salakarin tilan RN:o 8:126 ja Kallisen samassa kylässä omistaman Sopulin tilan RN:o 8:136 väliselle rajalle aidan, joka sijaitsi osittain Sopulin tilan puolella. Aidan rakentamiseen osittain Sopulin tilan puolelle Salakari oli saanut luvan tilan alueen silloiselta omistajalta. Aidan sijainti esti noin 23 neliömetrin suuruisen alueen käytön Sopulin tilasta. Koska aidan purkaminen olisi aiheuttanut Salakarille suhteettoman suurta vahinkoa Sopulin tilalle aiheutuvaan haittaan nähden, kihlakunnanoikeus on katsonut, että Kallinen oli velvollinen eräistä naapuruussuhteista annetun lain 14 §:n 1 momentin nojalla sallimaan aidan jäämisen paikoilleen. Salakarin tilan omistajan oli mainitun lainkohdan 2 momentin nojalla suoritettava Sopulin tilan omistajalle vuotuisena maksuna 100 markkaa niin kauan kuin aita oli Sopulin tilan alueella.</p>
        <p>Kihlakunnanoikeus on lisäksi päättänyt tehdä maksusta merkinnän ulosmitattujen kiinteistöjen luetteloon ja ilmoittanut, että maksu oli voimassa 10 vuotta ja sen jälkeenkin, kunnes se jonkun asianosaisen hakemuksesta uudestaan määrätään.</p>
        <p>Jutun lopputulokseen nähden hylättiin asianosaisten vaatimukset oikeudenkäyntikulujensa korvaamisesta.</p>
      </div>
      <div>
        <h3>Turun hovioikeuden tuomio 15.1.1988</h3>
        <p>Hovioikeus, jonka tutkittavaksi Kallinen oli saattanut jutun, on jättänyt asian kihlakunnanoikeuden päätöksen varaan. Kallinen velvoitettiin korvaamaan Salakarin oikeudenkäyntikulut hovioikeudessa 850 markalla.</p>
      </div>
    </div>
    <div>
      <h2 id="19880120mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 29.4.1988. Salakari on antanut häneltä pyydetyn vastauksen.</p>
    </div>
    <div>
      <h2 id="19880120yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Jutussa on jäänyt näyttämättä, että Kallisen ostaessa Sopulin tilan Salakarille olisi pidätetty oikeus pitää aitaa tällä kiinteistöllä. Kallinen ei ole myöhemminkään antanut Salakarille tällaista oikeutta. Aitaa ei voida pitää naapuruussuhteista annetun lain 14 §:ssä tarkoitettuna rakennuksena.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja kihlakunnanoikeuden päätös kumotaan. Salakari velvoitetaan 31.5.1989 mennessä poistamaan kyseinen aita siltä osin kuin se on Kallisen tilan alueella uhalla, että Kallinen muutoin voi teettää poistamistyön Salakarin kustannuksella. Asian laadun vuoksi Kallisen on pidettävä jutussa olleet kulunsa vahinkonaan.</p>
        <div>
          <p>Ratkaisuun osallistuneet: oikeusneuvokset Salervo, Jalanko, Nybergh (eri mieltä), af Hällström ja Tulenheimo-Takki</p>
        </div>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Nybergh: Katson selvitetyksi, että Kallisen tilan entinen omistaja oli suostunut siihen, että Salakarin tilan ja Kallisen sittemmin omistaman tilan väliselle rajalle rakennettu aita, joka osaksi oli Kallisen tilan puolella, sai jäädä paikoilleen, mistä seikasta Kallinen on ollut tietoinen hänen ostaessaan mainitun tilan. Tämän vuoksi ja kun aidan sijainnista on vain vähäinen haitta Kalliselle, katson, ottaen myös huomioon eräistä naapuruussuhteista annetun lain 14 §:stä ilmenevän oikeusohjeen, että Kallinen on velvollinen kohtuullista korvausta vastaan sallimaan aidan jäämisen paikoilleen. Jätän näin ollen hovioikeuden tuomion lopputuloksen pysyväksi. Asian laadun vuoksi määrään, että Salakari saa pitää vastauksen antamisesta aiheutuneet kulunsa vahinkonaan.</p>
      </div>
    </div>
  </finlex:content>
</finlex:document>
