<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880035</dcterms:identifier>
  <finlex:ecliIdentifier>ECLI:FI:KKO:1988:35</finlex:ecliIdentifier>
  <dcterms:title>KKO:1988:35</dcterms:title>
  <dcterms:description>
    <p>
      <strong>Vahingonkorvaus</strong>
      <span>Vaarantamisvastuu</span>
    </p>
  </dcterms:description>
  <finlex:registerNumber>S86/1163</finlex:registerNumber>
  <dcterms:date pvm="19870520">1987-05-20</dcterms:date>
  <finlex:fileCopyNumber>1066</finlex:fileCopyNumber>
  <dcterms:issued pvm="19880330">1988-03-30</dcterms:issued>
  <dcterms:abstract>
    <p>A oli omakotitalotyömaallaan teettänyt vaaralliseksi katsottavan räjäytystyön itsenäisellä yrittäjällä. Kun räjäytystöiden teettäminen ei liittynyt A:n ammattitoimintaan ja kun hän ei ollut teettänyt tuota työtä tavanomaisesta poikkeavalla tavalla, A ei ollut tuottamuksestaan riippumatta vastuussa tuosta työstä naapurille aiheutuneesta vahingosta.</p>
    <p>Kysymys myös räjäytystyön teettäjän selonottovelvollisuudesta.</p>
  </dcterms:abstract>
  <p>Vrt. <a href="http://www.finlex.fi/fi/oikeus/kko/kko/1994/19940122">KKO:1994:122</a></p>
  <dcterms:tableOfContents>
    <a href="19880035aloa0">ASIAN KÄSITTELY ALEMMISSA OIKEUKSISSA</a>
    <a href="19880035mhaku0">MUUTOKSENHAKU KORKEIMMASSA OIKEUDESSA</a>
    <a href="19880035yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880035.kko">
    <div>
      <h2 id="19880035aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Piikkiön kihlakunnanoikeudessa</h3>
        <p>Esko Valtteri ja Leena Saarikko ovat Aimo ja Mirja Lehtoselle 1.11.1984 tiedoksiannetun haasteen nojalla kertoneet, että urakoitsija M oli 27.5.1983 suorittanut räjäytystöitä Aimo ja Mirja Lehtosen toimeksiannosta ja lukuun näiden omakotitalotyömaalla Liedossa. Piikkiön kihlakunnanoikeus oli 23.11.1983 julistamallaan lainvoimaisella päätöksellä katsonut selvitetyksi, että M oli tuolloin suorittaessaan räjäytystyötään jättänyt riittävästi peittämättä räjäytettävän kohdan seurauksin, että räjäytyspaineen sinkoamat kivet olivat lentäneet Esko Valtteri ja Leena Saarikon omistaman asuinrakennuksen katolle vaurioittaen sitä. Sen vuoksi M oli, paitsi tuomittu rangaistukseen vaaran aiheuttamisesta, velvoitettu suorittamaan Esko Valtteri ja Leena Saarikolle yhteisesti vahingonkorvaukseksi 30.000 markkaa 16 prosentin korkoineen 27.5.1983 lukien. M ei kuitenkaan ollut vapaaehtoisesti suorittanut tuomittua vahingonkorvausta ja ulosotossa hänet oli todettu varattomaksi. Tämän vuoksi ja kun räjäytystyön suorittajan aiheuttamista vahingoista vastaa myös se, jonka lukuun ja toimeksiannosta räjäytystyöt oli tehty, Esko Valtteri ja Leena Saarikko ovat vaatineet, että Aimo ja Mirja Lehtonen velvoitetaan yhteisvastuullisesti suorittamaan Esko Valtteri ja Leena Saarikolle vahingonkorvaukseksi katon vaurioitumisesta M:n edellä mainitulla Piikkiön kihlakunnanoikeuden julistamalla päätöksellä Esko Valtteri ja Leena Saarikolle maksettavaksi tuomitun vahingonkorvauksen määräisesti 30.000 markkaa 16 prosentin korkoineen 27.5.1983 lukien sekä korvaamaan heidän oikeudenkäyntikulunsa.</p>
      </div>
      <div>
        <h3>Kihlakunnanoikeuden päätös 21.10.1985</h3>
        <p>Aimo ja Mirja Lehtosen vastustettua kannetta kihlakunnanoikeus on lausunut selvitetyksi, että Aimo ja Mirja Lehtonen olivat antaneet omakotitalonsa rakentamiseen liittyvät räjäytystyöt 20.5.1983 allekirjoitetulla sopimuksella tehtäväksi itsenäisenä urakoitsijana toimineelle M:lle, joka oli 27.5.1983 suorittanut viemärikaivannon räjäytyksen. Räjäytystä varten oli porattu yksi 2,5 metrin syvyinen reikä. Räjäytyksen seurauksena irtokiviä oli lentänyt Esko Valtteri ja Leena Saarikon omistaman uudisrakennuksen katolle vaurioittaen sitä. M oli kanteessa kerrotuin tavoin tuomittu rangaistukseen ja velvoitettu suorittamaan vahingonkorvausta Esko Valtteri ja Leena Saarikolle.</p>
        <p>Kysymyksessä olevan kaltaista viemärikaivannon räjäyttämällä tapahtuvaa louhintaa ei ollut asutusalueellakaan suoritettuna pidettävä sellaisena erityisen vaativana ja vaarallisena työnä, jossa syntyvästä vahingosta työn teettäjä olisi tuottamuksestaan riippumatta vastuussa. Kun ei ollut näytetty, että räjäytystyön suorittajaksi palkattua M:ää ei olisi ollut pidettävä tuota työtä varten riittävän ammattitaitoisena ja luotettavana ammattimiehenä, Aimo ja Mirja Lehtosen antaessaan louhintaurakan M:n tehtäväksi ei voitu katsoa syyllistyneen myöskään omassa toiminnassaan sellaiseen huolimattomuuteen, että he olisivat lain mukaan vastuussa louhintatyössä syntyneestä vahingosta. Sen vuoksi kihlakunnanoikeus on hylännyt kanteen.</p>
      </div>
      <div>
        <h3>Turun hovioikeuden tuomio 15.8.1986</h3>
        <p>Hovioikeus, jonka tutkittavaksi Esko Valtteri ja Leena Saarikko olivat valittamalla saattaneet jutun, on puheena olevalla tuomiollaan jättänyt asian kihlakunnanoikeuden päätöksen varaan. Esko Valtteri ja Leena Saarikko on velvoitettu yhteisvastuullisesti korvaamaan Aimo ja Mirja Lehtosen oikeudenkäyntikulut hovioikeudessa 900 markalla 16 prosentin korkoineen hovioikeuden tuomion antopäivästä lukien.</p>
      </div>
    </div>
    <div>
      <h2 id="19880035mhaku0">MUUTOKSENHAKU KORKEIMMASSA OIKEUDESSA</h2>
      <p>Esko Valtteri ja Leena Saarikolle on myönnetty valituslupa 18.12.1986. Aimo ja Mirja Lehtonen ovat antaneet heiltä pyydetyn vastauksen.</p>
      <p>Esko Valtteri ja Leena Saarikko ovat toistaneet kanteensa sekä Aimo ja Mirja Lehtonen vaatineet vastauskulujensa korvaamista korkoineen.</p>
    </div>
    <div>
      <h2 id="19880035yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kysymyksessä olevaa räjäytystyötä on tiheästi rakennetulla omakotialueella suoritettuna pidettävä vaarallisena toimintana. Tästä työstä aiheutunut vahinko on Aimo ja Mirja Lehtosen toimeksiannosta urakoitsijana toiminut M hovioikeuden tuomiossa mainituin tavoin velvoitettu korvaamaan Esko Valtteri ja Leena Saarikolle.</p>
        <p>Harkittaessa kysymystä Aimo ja Mirja Lehtosen korvausvastuusta tämän räjäytystyön teettäjinä voidaan todeta, että he ovat teettäneet työn omakotitalonsa rakennuttajina ja ettei räjäytystöiden teettäminen liity heidän ammattitoimintaansa. Kun he eivät myöskään ole teettäneet työtä tavanomaisesta poikkeavalla tavalla, he eivät ole tuottamuksestaan riippumatta vastuussa puheena olevasta vahingosta.</p>
        <p>Räjäytystyön suorittajaksi Aimo ja Mirja Lehtonen ovat valinneet ammattitaitoisen itsenäisenä yrittäjänä toimivan henkilön. Tämä on Aimo ja Mirja Lehtosen kertoman mukaan sopimusta tehtäessä ilmoittanut, että hänellä oli vastuuvakuutus. Sittemmin osoittautui, ettei vakuutus vahingon sattuessa ollut voimassa. Kun Aimo ja Mirja Lehtosella ei kuitenkaan ole näytetty olleen syytä epäillä urakoitsijan vastuuvakuutusta koskevaa ilmoitusta tai hänen vakavaraisuuttaan ja kun ei myöskään ole näytetty, että he urakoitsijaa valitessaan muutoinkaan olisivat laiminlyöneet selonottovelvollisuutensa tai menetelleet asiassa muulla tavalla huolimattomasti, heidän ei voida katsoa tuottamuksellaan aiheuttaneen puheena olevaa vahinkoa.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta. Esko Valtteri ja Leena Saarikko velvoitetaan yhteisvastuullisesti suorittamaan Aimo ja Mirja Lehtoselle yhteiseksi korvaukseksi heillä täällä olleista vastauskuluista 1.000 markkaa 16 prosentin korkoineen Korkeimman oikeuden ratkaisun antopäivästä lukien.</p>
        <div>
          <p>Ratkaisuun osallistuneet: oikeusneuvokset Salervo, Ådahl, Hil- tunen, af Hällström ja Rintala</p>
        </div>
      </div>
    </div>
  </finlex:content>
</finlex:document>
