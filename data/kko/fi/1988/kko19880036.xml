<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880036</dcterms:identifier>
  <finlex:ecliIdentifier>ECLI:FI:KKO:1988:36</finlex:ecliIdentifier>
  <dcterms:title>KKO:1988:36</dcterms:title>
  <dcterms:description>
    <p>
      <strong>Purku</strong>
      <span>Rikesakkomääräys</span>
    </p>
  </dcterms:description>
  <finlex:registerNumber>H87/389</finlex:registerNumber>
  <dcterms:date pvm="19880107">1988-01-07</dcterms:date>
  <finlex:fileCopyNumber>1118</finlex:fileCopyNumber>
  <dcterms:issued pvm="19880406">1988-04-06</dcterms:issued>
  <dcterms:abstract>
    <p>Liikennerikkomuksesta rikesakkoon määrättäväksi tarkoitettu B oli viranomaisia erehdyttääkseen ilmoittanut itsestään A:n henkilötiedot. A:ta koskevaksi merkitty rikesakkomääräys oli toimitettu täytäntöönpantavaksi ennen kuin virhe oli havaittu. Rikesakkomääräys purettiin oikeudenkäymiskaaren 31 luvun 11 ja 16 §:n nojalla.</p>
  </dcterms:abstract>
  <p>OK 31 luku 11 §</p>
  <p>OK 31 luku 16 §</p>
  <dcterms:tableOfContents>
    <a href="19880036aloa0">ASIAN AIKAISEMPI KÄSITTELY</a>
    <a href="19880036yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880036.kko">
    <div>
      <h2 id="19880036aloa0">ASIAN AIKAISEMPI KÄSITTELY</h2>
      <p>Siilinjärven nimismiespiirin 14.11.1986 antamalla rikesakkomääräyksellä nro 86-769 on A:lle tieliikennelain 103 §:n nojalla määrätty samana päivänä tehdystä liikennerikkomuksesta 100 markan rikesakko.</p>
      <p>Tämän jälkeen rikesakkomääräys on toimitettu täytäntöönpantavaksi. Myöhemmin on kuitenkin käynyt ilmi, ettei liikennerikkomukseen syyllistynyt rikesakkomääräyksen saanut henkilö ollutkaan A vaan eräs toinen henkilö, joka viranomaisia erehdyttääkseen on ilmoittanut olevansa A. Koska poliisipiirin päällikkö rikesakkolain 11 §:n mukaan ei voi poistaa perusteettomaksi osoittautunutta rikesakkomääräystä, joka jo on toimitettu täytäntöönpantavaksi, apulaisoikeuskansleri on saattanut asian Korkeimman oikeuden tietoon sellaista toimenpidettä varten, johon katsotaan olevan aihetta.</p>
    </div>
    <div>
      <h2 id="19880036yloa0">KORKEIMMAN OIKEUDEN RATKAISU</h2>
      <div>
        <h3>Perustelu</h3>
        <p>Liikennerikkomuksesta rikesakkoon määrättäväksi tarkoitettu henkilö ei ole A vaan eräs toinen henkilö, joka viranomaisia erehdyttääkseen on ilmoittanut olevansa A.</p>
      </div>
      <div>
        <h3>Lainkohdat</h3>
        <p>Oikeudenkäymiskaari 31 luku 11 ja 16 §</p>
      </div>
      <div>
        <h3>Päätöslauselma</h3>
        <p>Siilinjärven nimismiespiirin 14.11.1986 antama rikesakkomääräys nro 86-769 puretaan.</p>
        <div>
          <p>Ratkaisuun osallistuneet: presidentti Olsson, oikeusneuvokset Ådahl, Mörä, Hiltunen ja af Hällström</p>
        </div>
      </div>
    </div>
  </finlex:content>
</finlex:document>
