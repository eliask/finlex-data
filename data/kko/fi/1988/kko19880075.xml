<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880075</dcterms:identifier>
  <finlex:ecliIdentifier>ECLI:FI:KKO:1988:75</finlex:ecliIdentifier>
  <dcterms:title>KKO:1988:75</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>Sotilasoikeudenkäyntilain soveltaminen</strong>
    </p>
    <p>
      <strong>Palvelusrikos</strong>
    </p>
  </dcterms:description>
  <finlex:registerNumber>R87/453</finlex:registerNumber>
  <dcterms:date pvm="19880303">1988-03-03</dcterms:date>
  <finlex:fileCopyNumber>2338</finlex:fileCopyNumber>
  <dcterms:issued pvm="19880712">1988-07-12</dcterms:issued>
  <dcterms:abstract>
    <p>YK:n suomalaisessa valvontajoukossa kenttäpostimiehenä palvellutta alikersanttia syytettiin yksin teoin tehdyistä palvelusrikoksesta ja törkeästä kavalluksesta, koska hän oli syytteen mukaan anastanut hoidettavanaan olleesta alikassasta Postipankille kuuluneita varoja. Mikäli alikersantti, jonka palvelusvelvollisuuteen oli kuulunut mainitun palvelustehtävän hoitaminen lain sekä annettujen ohjeiden ja määräysten mukaisesti, oli syytteessä väitetyin tavoin anastanut hänelle tuossa tehtävässä uskottuja varoja, hän oli samalla teolla rikkonut myös palvelusvelvollisuutensa ja siis syyllistynyt palvelusrikokseen. Juttu oli sen vuoksi käsiteltävä sotilasoikeudenkäyntilaissa säädetyssä järjestyksessä.</p>
  </dcterms:abstract>
  <dcterms:tableOfContents>
    <a href="19880075aloa0">ASIAN KÄSITTELY ALEMMISSA OIKEUKSISSA</a>
    <a href="19880075mhaku0">MUUTOKSENHAKU KORKEIMMASSA OIKEUDESSA</a>
    <a href="19880075yloa0">KORKEIMMAN OIKEUDEN PÄÄTÖS</a>
  </dcterms:tableOfContents>
  <finlex:content id="s19880075.kko">
    <div>
      <h2 id="19880075aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Syyte Helsingin raastuvanoikeudessa</h3>
        <p>Virallinen syyttäjä on raastuvanoikeudessa kertonut, että A oli tammi-huhtikuun välisenä aikana 1986 Libanonissa, palvellessaan Yhdistyneiden Kansakuntien suomalaisen valvontajoukko 8:n esikunta- ja huoltokomppanian huoltojaoksessa ja toimiessaan kenttäpostimiehenä valvontajoukon Postipankin toimipisteessä, palvelusasemaansa hyväksi käyttäen ja hankkiakseen itselleen taloudellista etua, oikeudettomasti käyttänyt palvelustehtävänsä perusteella haltuunsa saamiaan Postipankin toimipisteen alikassaan kuuluneita varoja, joiden arvo hänen oli ollut tilitettävä, yhteensä 4.478 Yhdysvaltain dollaria ja siten aiheuttanut tilitysvelvollisuuden täyttämättä jättämisen. A oli samalla tahallaan rikkonut palvelusvelvollisuutensa anastamalla sanotut varat ja laiminlyömällä hoitaa oikein alikassan kirjanpidon.</p>
        <p>Sen vuoksi syyttäjä on vaatinut, että A, koska kavaltaminen oli tapahtunut käyttäen hyväksi A:n vastuunalaista asemaa ja kohdistunut suureen määrään varoja sekä sitä sanotut seikat ja muut seikat huomioon ottaen oli pidettävä törkeänä, tuomittaisiin rangaistukseen yksin teoin tehdyistä palvelusrikoksesta ja törkeästä kavalluksesta.</p>
      </div>
      <div>
        <h3>Helsingin raastuvanoikeuden päätös 12.8.1986</h3>
        <p>Kuultuaan A:ta syytteestä ja asianomistajana Postipankkia, joka on kohdaltaan yhtynyt syytteeseen, raastuvanoikeus on katsonut, ettei se sotilasoikeudenkäynnistä annetun lain 2 §:n 1 momentin perusteella ollut toimivaltainen käsittelemään syytettä törkeän kavalluksen osalta. Sen vuoksi ja kun A:n ei ollut näytetty syyllistyneen erikseen rangaistavaan palvelusrikokseen, raastuvanoikeus on jättänyt syytteen törkeän kavalluksen osalta tutkimatta ja hylännyt sen palvelusrikosta koskevalta osalta.</p>
      </div>
      <div>
        <h3>Helsingin hovioikeuden päätös 7.5.1987</h3>
        <p>Hovioikeus, jonka tutkittavaksi syyttäjä oli saattanut jutun, on katsonut, ettei ollut syytä muuttaa raastuvanoikeuden päätöstä.</p>
      </div>
    </div>
    <div>
      <h2 id="19880075mhaku0">MUUTOKSENHAKU KORKEIMMASSA OIKEUDESSA</h2>
      <p>Viralliselle syyttäjälle on 7.10.1987 myönnetty jutussa valituslupa. Syyttäjä on, toistaen syytteensä, vaatinut A:n tuomitsemista rangaistukseen yksin teoin tehdyistä palvelusrikoksesta ja törkeästä kavalluksesta. Postipankki ei ole käyttänyt hyväkseen sille varattua tilaisuutta vastauksen antamiseen. A:lle ei ole postitse saatu toimitetuksi vastauspyyntöä, eikä muuta tiedoksiantotapaa ole pidetty tarpeellisena.</p>
    </div>
    <div>
      <h2 id="19880075yloa0">KORKEIMMAN OIKEUDEN PÄÄTÖS</h2>
      <div>
        <h3>Perustelut</h3>
        <p>A on Yhdistyneiden kansakuntien suomalaisen valvontajoukon kenttäpostimiehenä määrätty palvelustehtävänään hoitamaan Postipankin valvontajoukon toimipisteen alikassaa. Hänen palvelusvelvollisuuteensa on kuulunut tuon tehtävän hoitaminen lain sekä annettujen ohjeiden ja määräysten mukaisesti. Mikäli A on palvelustehtävässään anastanut hänelle uskottuja varoja itselleen, hän on näin ollen samalla teolla rikkonut myös palvelusvelvollisuutensa. Juttu on sen vuoksi kokonaisuudessaan käsiteltävä sotilasoikeudenkäyntilaissa säädetyssä järjestyksessä.</p>
      </div>
      <div>
        <h3>Lainkohdat</h3>
        <p>Sotilasoikeudenkäyntilaki 2 § Rikoslaki 45 luku 15 § ja 7 luku 1 §</p>
      </div>
      <div>
        <h3>Päätöslauselma</h3>
        <p>Korkein oikeus harkitsee oikeaksi, kumoten alioikeuksien päätökset, palauttaa jutun raastuvanoikeuteen, jonka tulee ilmoituksetta ottaa se uudelleen sotilasoikeudenkäyntiasiana käsiteltäväkseen.</p>
        <div>
          <p>Ratkaisuun osallistuneet: presidentti Olsson, oikeusneuvos Mörä, kenraaliluutnantti Pajula, oikeusneuvos Hiltunen, oikeusneuvos af Hällström, oikeusneuvos Haarmann ja kenraaliluutnantti Tuominen</p>
        </div>
      </div>
    </div>
  </finlex:content>
</finlex:document>
