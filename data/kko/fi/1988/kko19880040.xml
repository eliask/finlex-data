<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880040</dcterms:identifier>
  <finlex:ecliIdentifier>ECLI:FI:KKO:1988:40</finlex:ecliIdentifier>
  <dcterms:title>KKO:1988:40</dcterms:title>
  <dcterms:description>
    <p>
      <strong>Oikeudenkäyntikulut</strong>
      <span>Noutokustannukset</span>
    </p>
  </dcterms:description>
  <finlex:registerNumber>R87/517</finlex:registerNumber>
  <dcterms:date pvm="19880202">1988-02-02</dcterms:date>
  <finlex:fileCopyNumber>1148</finlex:fileCopyNumber>
  <dcterms:issued pvm="19880412">1988-04-12</dcterms:issued>
  <dcterms:abstract>
    <p>Tuomioistuimen oikeuteen tuotavaksi määräämä asianosainen, joka oli poliisiautolla tuotu oikeuteen, velvoitettiin korvaamaan valtiolle kustannukset tuomioistuimeen tuomisesta.</p>
  </dcterms:abstract>
  <p>OK 12 luku 23 §</p>
  <dcterms:tableOfContents>
    <a href="19880040aloa0">ASIAN KÄSITTELY ALEMMISSA OIKEUKSISSA</a>
    <a href="19880040mhaku0">MUUTOKSENHAKU KORKEIMMASSA OIKEUDESSA</a>
    <a href="19880040yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880040.kko">
    <div>
      <h2 id="19880040aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimukset Hyvinkään kihlakunnanoikeudessa</h3>
        <p>Virallisen syyttäjän haastettua A:n Hyvinkään kihlakunnanoikeuden istuntoon 28.11.1985 vastaajaksi varkauden yritystä koskevaan asiaan, A oli laillista estettä ilmoittamatta jäänyt oikeuteen saapumatta. Asian käsittely oli sen vuoksi lykätty kihlakunnanoikeuden istuntoon 9.1.1986 ja A oli määrätty virallisen syyttäjän toimesta tuotavaksi sanottuun jatkokäsittelyyn.</p>
        <p>Asian jatkokäsittelyssä, johon A oli virallisen syyttäjän toimesta tuotu, syyttäjä on, rangaistusvaatimuksen lisäksi, vaatinut, että A velvoitetaan korvaamaan valtiolle noutokustannukset poliisin virka-autolla 41 kilometrin matkalta Nurmijärveltä Hyvinkäälle valtion virkamiehille virkamatkasta suoritettavia matkakustannusten korvauksia vastaavasti 1,22 markkaa kilometriltä eli 50,02 markkaa.</p>
      </div>
      <div>
        <h3>Hyvinkään kihlakunnanoikeuden päätös 9.1.1986</h3>
        <p>Kihlakunnanoikeus on, samalla kun A tuomittiin rangaistukseen nuorena henkilönä varkauden yrityksestä ynnä muusta, hylännyt A:n noutokustannusten valtiolle korvaamista koskevan vaatimuksen, koska kyseessä oli ollut poliisin virka-autolla tapahtunut normaali virka-ajo.</p>
      </div>
      <div>
        <h3>Helsingin hovioikeuden päätös 2.6.1987</h3>
        <p>Hovioikeus, jonka tutkittavaksi virallinen syyttäjä oli saattanut asian noutokustannusten korvaamisen osalta, on jättänyt asian kihlakunnanoikeuden päätöksen varaan.</p>
      </div>
    </div>
    <div>
      <h2 id="19880040mhaku0">MUUTOKSENHAKU KORKEIMMASSA OIKEUDESSA</h2>
      <p>Viralliselle syyttäjälle on myönnetty valituslupa 28.9.1987. A ei ole käyttänyt hänelle varattua tilaisuutta vastauksen antamiseen.</p>
      <p>Virallinen syyttäjä on toistanut kihlakunnanoikeudessa esittämänsä vaatimuksen A:n velvoittamisesta korvaamaan valtiolle noutokustannuksensa.</p>
    </div>
    <div>
      <h2 id="19880040yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Oikeudenkäymiskaaren 12 luvun 23 §:n mukaan tuomioistuimen on päättäessään asian velvoitettava jatkokäsittelyyn tuomioistuimen määräyksestä tuotu asianosainen korvaamaan valtiolle kustannukset tuomioistuimeen tuomisesta. Poliisin virka-autolla tapahtuvaa noutamista ei ole asetettu erityisasemaan kustannusten korvausvelvollisuutta määrättäessä. A on siten velvollinen korvaamaan valtiolle virallisen syyttäjän vaatimat noutokustannukset 50 markkaa.</p>
      </div>
      <div>
        <h3>Päätöslauselma</h3>
        <p>Hovioikeuden ja kihlakunnanoikeuden päätökset kumotaan kysymyksessä olevalta osin ja A velvoitetaan korvaamaan valtiolle kustannuksina tuomioistuimeen tuomisesta 50 markkaa.</p>
        <div>
          <p>Ratkaisuun osallistuneet: presidentti Olsson, oikeusneuvokset Ådahl, Mörä, Hiltunen ja af Hällström</p>
        </div>
      </div>
    </div>
  </finlex:content>
</finlex:document>
