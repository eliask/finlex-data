<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880078</dcterms:identifier>
  <finlex:ecliIdentifier>ECLI:FI:KKO:1988:78</finlex:ecliIdentifier>
  <dcterms:title>KKO:1988:78</dcterms:title>
  <dcterms:description>
    <p>
      <strong>Korkolaki</strong>
    </p>
    <p>
      <strong>Yleinen oikeusapu</strong>
    </p>
  </dcterms:description>
  <finlex:registerNumber>S87/779</finlex:registerNumber>
  <dcterms:date pvm="19871119">1987-11-19</dcterms:date>
  <finlex:fileCopyNumber>2505</finlex:fileCopyNumber>
  <dcterms:issued pvm="19880822">1988-08-22</dcterms:issued>
  <dcterms:abstract>
    <p>Yleisestä oikeusaputoiminnasta annetun lain 21 a §:n 1 momentin nojalla kunnalle korvattavaksi määrätty oikeusavustajan arvioitu palkkio ei ollut korkolain 1 §:n 2 momentin 1 kohdassa tarkoitettu julkisoikeudellisesta perusteesta johtuva velka. Korvaukselle määrättiin maksettavaksi korkolain mukainen korko.</p>
  </dcterms:abstract>
  <p>L yleisestä oikeusaputoiminnasta 21 a § 1 mom</p>
  <dcterms:tableOfContents>
    <a href="19880078aloa0">ASIAN KÄSITTELY ALEMMISSA OIKEUKSISSA</a>
    <a href="19880078mhaku0">MUUTOKSENHAKU KORKEIMMASSA OIKEUDESSA</a>
    <a href="19880078yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880078.kko">
    <div>
      <h2 id="19880078aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimus Kuusankosken kihlakunnanoikeudessa</h3>
        <p>Palovartija Juha Pekka Leinonen on ollut kihlakunnanoikeudessa kantajana osamaksukauppalain mukaista takaisinsaantia koskevassa jutussa. Vastaajana jutussa on ollut Perintäkonsultit Oy. Leinosen avustajana on toiminut Kuusankosken kaupungin yleinen oikeusavustaja, joka on vaatinut yhtiön velvoittamista korvaamaan Leinoselle 80 prosenttia ja kaupungille 20 prosenttia yleisen oikeusavustajan arvioidusta palkkiosta laillisine korkoineen.</p>
      </div>
      <div>
        <h3>Kihlakunnanoikeuden päätös 28.2.1986</h3>
        <p>Kihlakunnanoikeus on päätöksessään osittain hyväksynyt Leinosen kanteen ja velvoittanut yhtiön suorittamaan Leinoselle erään korvauksen. Lisäksi kihlakunnanoikeus on velvoittanut yhtiön suorittamaan, paitsi muuta, oikeudenkäyntikulujen korvauksena Leinoselle vaaditut 80 prosenttia yleisen oikeusavustajan arvioidusta palkkiosta 3.260 markasta eli 2.608 markkaa 16 prosentin korkoineen kihlakunnanoikeuden päätöksen julistamispäivästä lukien sekä Kuusankosken kaupungille 20 prosenttia yleisen oikeusavustajan arvioidusta palkkiosta eli 652 markkaa samoin 16 prosentin korkoineen mainitusta päivästä lukien.</p>
        <p>Yhtiö on saattanut jutun hovioikeuden tutkittavaksi.</p>
      </div>
      <div>
        <h3>Kouvolan hovioikeuden tuomio 6.5.1987</h3>
        <h3>Perustelut</h3>
        <p>Hävinneen vastapuolen kunnalle maksettavaksi tuomittava korvaus yleisen oikeusavustajan arvioidusta palkkiosta on koron suhteen samassa asemassa kuin samanlaisen vastapuolen maksuttomasta oikeudenkäynnistä annetun lain nojalla valtiolle viran puolesta maksettavaksi tuomittava korvaus. Näillä julkisilla yhteisöillä ei ole oikeutta korkoon sanotuille korvauksille.</p>
      </div>
      <div>
        <h3>Tuomiolauselma</h3>
        <p>Perintäkonsultit Oy vapautettiin velvollisuudesta suorittaa korkoa kihlakunnanoikeuden Kuusankosken kaupungille maksettavaksi tuomitsemille 652 markalle.</p>
        <p>Muilta osin kihlakunnanoikeuden päätös jäi voimaan.</p>
        <p>Perintäkonsultit Oy velvoitettiin korvaamaan, paitsi muuta, Leinosen vastauskuluina hovioikeudessa Leinoselle 80 prosenttia Kuusankosken kaupungin yleisen oikeusavustajan arvioidusta palkkiosta 500 markasta eli 400 markkaa 16 prosentin korkoineen hovioikeuden tuomion antopäivästä lukien sekä Kuusankosken kaupungille 20 prosenttia yleisen oikeusavustajan arvioidusta palkkiosta eli 100 markkaa.</p>
      </div>
    </div>
    <div>
      <h2 id="19880078mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 12.8.1987. Valituksessaan kaupunki on vaatinut, että Perintäkonsultit Oy:n kaupungille kihlakunnanoikeudessa maksettavaksi määrätylle 652 markan korvaukselle yleisen oikeusavustajan arvioidusta palkkiosta määrätään maksettavaksi kihlakunnanoikeuden sille tuomitsema korko.</p>
      <p>Perintäkonsultit Oy on vastannut valitukseen.</p>
    </div>
    <div>
      <h2 id="19880078yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Jos yleistä oikeusapua saaneen asianosaisen vastapuoli häviää jutun, hänet on yleisestä oikeusaputoiminnasta annetun lain mukaan velvoitettava korvaamaan kunnalle kulut ja oikeusavustajan arvioitu palkkio samojen perusteiden mukaan kuin oikeudenkäyntikulujen korvaamisesta asianosaisten kesken on säädetty. Kysymyksessä ei siten ole korkolaissa tarkoitettu julkisoikeudellisesta perusteesta johtuva velkasuhde, vaan asianosaisen oikeudesta saada korvausta oikeudenkäyntikuluistaan johdettu saatava. Kunnalle maksettavaksi määrätylle korvaukselle tulee näin ollen tuomita korkolain mukainen viivästyskorko samojen perusteiden mukaan kuin oikeudenkäyntikulujen korvaukselle yleensä.</p>
      </div>
      <div>
        <h3>Lainkohta</h3>
        <p>Laki yleisestä oikeusaputoiminnasta 21 a § 1</p>
      </div>
      <div>
        <h3>Tuomiolauselma</h3>
        <p>Hovioikeuden tuomio siltä osin kuin Perintäkonsultit Oy on vapautettu velvollisuudesta suorittaa korkoa kihlakunnanoikeuden Kuusankosken kaupungille maksettavaksi tuomitsemille 652 markalle kumotaan ja asia jätetään tältä osin kihlakunnanoikeuden päätöksen varaan.</p>
        <p>Asian laadun vuoksi Kuusankosken kaupunki saa itse vastata kuluistaan Korkeimmassa oikeudessa.</p>
        <div>
          <p>Ratkaisuun osallistuneet: oikeusneuvokset Ailio, Jalanko, Mörä, Lindholm ja Tulenheimo-Takki</p>
        </div>
      </div>
    </div>
  </finlex:content>
</finlex:document>
