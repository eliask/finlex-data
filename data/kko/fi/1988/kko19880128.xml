<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880128</dcterms:identifier>
  <finlex:ecliIdentifier>ECLI:FI:KKO:1988:128</finlex:ecliIdentifier>
  <dcterms:title>KKO:1988:128</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>Oikeuspaikka</strong>
    </p>
    <p>
      <strong>Vahingonkorvaus</strong>
      <span>Julkisyhteisön korvausvastuu</span>
    </p>
  </dcterms:description>
  <finlex:registerNumber>R88/500</finlex:registerNumber>
  <dcterms:date pvm="19880825">1988-08-25</dcterms:date>
  <finlex:fileCopyNumber>3833</finlex:fileCopyNumber>
  <dcterms:issued pvm="19881215">1988-12-15</dcterms:issued>
  <dcterms:abstract>
    <p>Vaatimusta valtion velvoittamisesta korvaamaan virkamiehen virheestä aiheutunut vahinko ei voitu tutkia hovioikeudessa ensimmäisenä oikeusasteena käsitellyn virkasyytejutun yhteydessä.</p>
  </dcterms:abstract>
  <p>VahL 3 luku 2 §</p>
  <p>VahL 7 luku 4 §</p>
  <dcterms:tableOfContents>
    <a href="19880128aloa0">ASIAN KÄSITTELY HOVIOIKEUDESSA</a>
    <a href="19880128mhaku0">MUUTOKSENHAKU KORKEIMMASSA OIKEUDESSA</a>
    <a href="19880128yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880128.kko">
    <div>
      <h2 id="19880128aloa0">ASIAN KÄSITTELY HOVIOIKEUDESSA</h2>
      <div>
        <h3>Helsingin hovioikeuden päätös 17.5.1988</h3>
        <p>Asianomistaja A on syyttäessään B:tä hovioikeudessa tuomarinviran toimittamisessa tehdystä virkavirheestä vaatinut, että B ja Suomen valtio velvoitetaan yhteisvastuullisesti suorittamaan hänelle korvaukseksi virkavirheen aiheuttamasta taloudellisesta vahingosta 357.500 markkaa ja kärsimyksestä 50.000 markkaa, molemmat määrät 16 prosentin korkoineen haasteen tiedoksiannosta lukien.</p>
        <p>Kuultuaan B:tä syytteestä sekä B:tä ja valtiota korvausvaatimuksista hovioikeus on päätöksessään lausunut, että vahingonkorvauskanne valtiota vastaan oli vahingonkorvauslain 7 luvun 4 §:n nojalla pantava vireille sanotussa lainkohdassa tarkoitetussa alioikeudessa, joten hovioikeudella ei ollut toimivaltaa tutkia vaatimusta. Sen vuoksi hovioikeus on jättänyt A:n valtiota vastaan esittämän korvausvaatimuksen tutkimatta. Tutkiessaan A:n B:tä vastaan esittämän korvausvaatimuksen hovioikeus on katsoessaan, ettei B ollut syyllistynyt siihen, mistä hänelle oli vaadittu rangaistusta, hylännyt korvausvaatimuksen näyttämättömänä.</p>
      </div>
    </div>
    <div>
      <h2 id="19880128mhaku0">MUUTOKSENHAKU KORKEIMMASSA OIKEUDESSA</h2>
      <p>A on hakenut muutosta hovioikeuden päätökseen ja vaatinut, että B tuomitaan hovioikeudessa esitetyn syytteen mukaisesti rangaistukseen tuomarinviran toimittamisessa tehdystä virkavirheestä sekä että B ja valtio yhteisvastuullisesti velvoitetaan suorittamaan hänelle hovioikeudessa vaatimansa korvaukset korkoineen.</p>
      <p>Valtio on antanut A:n valituksen johdosta vastauksen ja vaatinut siitä korvausta korkoineen.</p>
    </div>
    <div>
      <h2 id="19880128yloa0">KORKEIMMAN OIKEUDEN RATKAISU</h2>
      <p>Hovioikeuden päätöstä ei muuteta. A velvoitetaan suorittamaan valtiolle korvaukseksi sille vastauksen antamisesta aiheutuneista kuluista Korkeimmassa oikeudessa 800 markkaa 16 prosentin korkoineen päätöksen antopäivästä.</p>
      <div>
        <p>Ratkaisuun osallistuneet: oikeusneuvokset Ailio, Takala, Riihelä, Lindholm ja Paasikoski</p>
      </div>
    </div>
  </finlex:content>
</finlex:document>
