<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880117</dcterms:identifier>
  <finlex:ecliIdentifier>ECLI:FI:KKO:1988:117</finlex:ecliIdentifier>
  <dcterms:title>KKO:1988:117</dcterms:title>
  <dcterms:description>
    <p>
      <strong>Oikeuspaikka</strong>
    </p>
    <p>
      <strong>Vekseli</strong>
    </p>
  </dcterms:description>
  <finlex:registerNumber>S88/813</finlex:registerNumber>
  <dcterms:date pvm="19881011">1988-10-11</dcterms:date>
  <finlex:fileCopyNumber>3653</finlex:fileCopyNumber>
  <dcterms:issued pvm="19881129">1988-11-29</dcterms:issued>
  <dcterms:abstract>
    <p>Vekselikannetta voitiin ajaa sen kaupungin raastuvanoikeudessa, jonne maantieteellinen etäisyys vekselivelallisen asuinpaikkakunnalta oli lyhin.</p>
  </dcterms:abstract>
  <p>VekseliL 93 §</p>
  <dcterms:tableOfContents>
    <a href="19880117aloa0">ASIAN KÄSITTELY ALEMMISSA OIKEUKSISSA</a>
    <a href="19880117mhaku0">MUUTOKSENHAKU KORKEIMMASSA OIKEUDESSA</a>
    <a href="19880117yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880117.kko">
    <div>
      <h2 id="19880117aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne ja oikeudenkäyntiväite Hangon raastuvanoikeudessa</h3>
        <p>Västanfjärdin Säästöpankki on Hangon raastuvanoikeudessa ajamassaan kanteessa vaatinut tuolloin Västanfjärdissä asuneen Kaija Oksasen ja samasta kunnasta olleen Granholmin Lohi Oy:n velvoittamista suorittamaan säästöpankille Oksasen 14.8.1987 Västanfjärdissä maksettavaksi asettaman, yhtiön hyväksymän, 20.10.1987 maksettavaksi erääntyneen, maksamatta jättämisen vuoksi protestoidun ja säästöpankin hallussa olevan vekselin perusteella vekselin määrän 5.180.000 markkaa 6 prosentin korkoineen erääntymispäivästä lukien, provisiota 1/3 prosenttia vekselin määrästä ja protestikuluista 100 markkaa sekä korvamaan säästöpankin oikeudenkäyntikulut.</p>
        <p>Oksanen on ennen pääasiaan vastaamista väittänyt, ettei Hangon raastuvanoikeus ollut vekselilain 93 §:ssä tarkoitettu lähimmän kaupungin raastuvanoikeus, koska Turku julkisia kulkuneuvoja käyttäen oli lähempänä Västanfjärdiä kuin Hanko, ja vaatinut kanteen jättämistä tutkimatta ja säästöpankin velvoittamista korvaamaan hänen oikeudenkäyntikulunsa.</p>
      </div>
      <div>
        <h3>Raastuvanoikeuden väitepäätös 27.10.1987</h3>
        <p>Kuultuaan säästöpankkia väitteen johdosta raastuvanoikeus on katsonut että, koska Hanko maantieteellisesti oli lähempänä Västanfjärdiä kuin Turku, Hangon raastuvanoikeus oli kyseessä olevassa asiassa vekselilain 93 §:ssä tarkoitettu lähimmän kaupungin raastuvanoikeus. Sen vuoksi raastuvanoikeus on hylännyt väitteen ja velvoittanut Oksasen vastaamaan säästöpankin kanteeseen.</p>
      </div>
      <div>
        <h3>Raastuvanoikeuden päätös pääasiassa 12.11.1987</h3>
        <p>Kuultuaan Oksasta kanteesta raastuvanoikeus on päätöksessä mainituilla perusteilla velvoittanut Oksasen yhteisvastuullisesti yhtiön kanssa suorittamaan säästöpankille vekselin määrän 5.180.000 markkaa 6 prosentin korkoineen 20.10.1987 lukien, provisiota 1/3 prosenttia vekselin määrästä sekä protestikuluista 100 markkaa ja korvaamaan säästöpankin oikeudenkäyntikulut 75.000 markalla.</p>
      </div>
      <div>
        <h3>Helsingin hovioikeuden tuomio 4.5.1988</h3>
        <p>Hovioikeus, jonka tutkittavaksi Oksanen oli saattanut jutun, on jättänyt sen sekä oikeudenkäyntiväitteen että pääasian osalta raastuvanoikeuden päätösten varaan. Oksanen velvoitettiin korvaamaan säästöpankin oikeudenkäyntikulut hovioikeudessa 800 markalla.</p>
      </div>
    </div>
    <div>
      <h2 id="19880117mhaku0">MUUTOKSENHAKU KORKEIMMASSA OIKEUDESSA</h2>
      <p>Oksaselle on myönnetty valituslupa 22.8.1988. Oksanen on toistanut oikeudenkäyntiväitteensä ja vaatinut kanteen jättämistä tutkimatta. Säästöpankki ei ole käyttänyt sille varattua tilaisuutta vastauksen antamiseen.</p>
    </div>
    <div>
      <h2 id="19880117yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kun etäisyys Västanfjärdistä Hankoon on lyhyempi kuin mihinkään muuhun kaupunkiin, voidaan vekselikannetta Oksasta vastaan vekselilain 93 §:n perusteella ajaa Hangon raastuvanoikeudessa.</p>
      </div>
      <div>
        <h3>Tuomiolauselma</h3>
        <p>Hovioikeuden oikeudenkäyntiväitteestä antaman ratkaisun lopputulosta ja pääasiasta antamaa ratkaisua ei muuteta.</p>
        <div>
          <p>Ratkaisuun osallistuneet: presidentti Olsson, oikeusneuvokset Portin, Haarmann, Roos ja Taipale</p>
        </div>
      </div>
    </div>
  </finlex:content>
</finlex:document>
