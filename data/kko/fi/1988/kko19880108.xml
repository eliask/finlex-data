<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880108</dcterms:identifier>
  <finlex:ecliIdentifier>ECLI:FI:KKO:1988:108</finlex:ecliIdentifier>
  <dcterms:title>KKO:1988:108</dcterms:title>
  <dcterms:description>
    <p>
      <strong>Metsästys</strong>
    </p>
    <p>
      <strong>Menettämisseuraamus</strong>
    </p>
  </dcterms:description>
  <finlex:registerNumber>R87/486</finlex:registerNumber>
  <dcterms:date pvm="19871109">1987-11-09</dcterms:date>
  <finlex:fileCopyNumber>3558</finlex:fileCopyNumber>
  <dcterms:issued pvm="19881121">1988-11-21</dcterms:issued>
  <dcterms:abstract>
    <p>Metsästysseura A:n jäsen oli luvattomasti kaatanut hirven alueella, jolla metsästysseura B:llä tuolloin oli oikeus kaataa hirvi. Hirven arvo kuului B:lle eikä valtiolle.</p>
    <p>Ään.</p>
  </dcterms:abstract>
  <p>MetsästysL 66 § 1 mom</p>
  <dcterms:tableOfContents>
    <a href="19880108aloa0">ASIAN KÄSITTELY ALEMMISSA OIKEUKSISSA</a>
    <a href="19880108mhaku0">MUUTOKSENHAKU KORKEIMMASSA OIKEUDESSA</a>
    <a href="19880108yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880108.kko">
    <div>
      <h2 id="19880108aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Iin kihlakunnanoikeuden päätös 28.5.1986</h3>
        <p>Muutoksenhaun kohteena Korkeimmassa oikeudessa olevin osin kihlakunnanoikeus on päätöksessään lausunut, että C oli 2.10.1985 Kuivaniemen kunnassa metsästäessään Oulun lääninhallituksen metsästysseura A:lle myöntämän luvan perusteella hirviä mennyt tahallaan lupa-alueen ulkopuolelle ja ampunut naarashirven alueella, jolla hirvenmetsästysoikeus oli kuulunut metsästysseura B:lle. Hirven lihat oli kannettu paikalta ja jaettu ensiksi mainitun metsästysseuran jäsenten kesken.</p>
        <p>Kihlakunnanoikeus on sen vuoksi, samalla kun C on tuomittu metsästysrikoksista ja luvattomista metsästyksistä sakkorangaistukseen, metsästyskieltoon, menettämään valtiolle takavarikoitu metsästyskivääri kiikareineen ja korvaamaan valtiolle kaatolupamaksuja ja erään toisen, 3.10.1985 kaadetun hirven arvo elävän riistan ostoarvon mukaisena, velvoittanut C:n maksamaan metsästysseura B:lle vahingonkorvaukseksi seuran metsästysalueella kaatamastaan hirvestä 7.500 markkaa, koska seuralla oli 2.10.1985 ollut lupa alueellaan metsästää yksi aikuinen hirvi.</p>
      </div>
      <div>
        <h3>Rovaniemen hovioikeuden päätös 19.5.1987</h3>
        <p>Hovioikeus, jossa virallinen syyttäjä ja C ovat hakeneet muutosta, on hirvestä maksettavan korvauksen osalta jättänyt kihlakunnanoikeuden päätöksen voimaan.</p>
      </div>
    </div>
    <div>
      <h2 id="19880108mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 28.8.1987. Muutoksenhakemuksessaan virallinen syyttäjä vaatii, että C velvoitetaan korvaamaan 2.10.1985 tapetun hirven saalisarvo valtiolle eikä metsästysseura B:lle. Metsästysseura on vastannut muutoksenhakemukseen, mutta C ei ole käyttänyt tilaisuutta vastauksen antamiseen.</p>
    </div>
    <div>
      <h2 id="19880108yloa0">KORKEIMMAN OIKEUDEN RATKAISU</h2>
      <div>
        <h3>Perustelu</h3>
        <p>Esitetyn selvityksen mukaan metsästysseura B:llä oli 2.10.1985 oikeus kaataa yksi aikuinen hirvi. Metsästysseura olisi siten saanut pyydystää C:n tuona päivänä tappaman hirven ja tappaminen on loukannut metsästysseuran oikeutta. Näin ollen kuuluu tämän hirven arvo metsästyslain 66 §:n 1 momentin nojalla metsästysseuralle. Metsästysseura on myös vaatinut tätä arvoa itselleen.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Takala (eri mieltä), Ny- bergh, Riihelä, Haarmann ja Roos</p>
        </div>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Takala: Metsästysseura B:llä on 2.10.1985 ollut saamansa kaatoluvan mukaisesta määrästä jäljellä oikeus yhden aikuisen hirven kaatamiseen. Ampumalla hirven metsästysseuran alueella C on loukannut metsästysseuran oikeutta. Metsästysseura ei ole tapahtuman jälkeenkään käyttänyt kaatoluvasta jäljellä ollutta oikeuttaan. Sitä vastoin se on vaatinut tapetun hirven arvoa korvauksena itselleen.</p>
        <p>Näillä perusteilla katson, että metsästysseuralla on metsästyslain 66 §:n 1 momentin nojalla oikeus saada vaatimansa hirven arvo. Sen vuoksi olen Korkeimman oikeuden päätöslauselman mukaisella kannalla.</p>
      </div>
    </div>
  </finlex:content>
</finlex:document>
