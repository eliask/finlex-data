<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880138</dcterms:identifier>
  <finlex:ecliIdentifier>ECLI:FI:KKO:1988:138</finlex:ecliIdentifier>
  <dcterms:title>KKO:1988:138</dcterms:title>
  <dcterms:description>
    <p>
      <strong>Perintökaari</strong>
      <span>Perinnönjaon moite</span>
    </p>
    <p>
      <strong>Oikeudenkäyntimenettely</strong>
      <span>Haasteen tiedoksianto</span>
    </p>
  </dcterms:description>
  <finlex:registerNumber>S87/1392</finlex:registerNumber>
  <dcterms:date pvm="19880531">1988-05-31</dcterms:date>
  <finlex:fileCopyNumber>4036</finlex:fileCopyNumber>
  <dcterms:issued pvm="19881229">1988-12-29</dcterms:issued>
  <dcterms:abstract>
    <p>A:n jälkeen suoritetussa perinnönjaossa pesänjakaja oli jakanut perintöosuuden kuolleen perillisen B:n kuolinpesän osakkaille yhteisesti. Perinnönjaon moitetta koskevaan juttuun B:n kuolinpesän osakasta ei voitu haastaa oikeudenkäymiskaaren 11 luvun 14 §:n 2 momentin mukaisesti, koska haaste ei koskenut kuolinpesän yhteistä asiaa vaan osakkaan oikeutta perintöön A:n jälkeen.</p>
    <p>Ään.</p>
  </dcterms:abstract>
  <p>PK 23 luku 10 §</p>
  <p>OK 11 luku 14 § 2 mom</p>
  <dcterms:tableOfContents>
    <a href="19880138aloa0">ASIAN KÄSITTELY ALEMMISSA OIKEUKSISSA</a>
    <a href="19880138mhaku0">MUUTOKSENHAKU KORKEIMMASSA OIKEUDESSA</a>
    <a href="19880138yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880138.kko">
    <div>
      <h2 id="19880138aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Liperin kihlakunnanoikeudessa</h3>
        <p>Marja-Leena Anttila on Jenny Zimmermannille, Alva Anna Laila Margareta, Vila Marja, Antti Pekka, Pentti Johannes, Nina, Jyrki Pekka Antero, Jalo Veikko Elja, Knut Reino Risto ja Antti Jaakko Juhani Tervolalle, Tiina Anna Kristine Laineelle, Tytti Maria Pulliselle, Tuula Marjatta Niemelälle, Tarja Irmeli Maria Ratialle, Hertta Sylvia Aurora Rauniolle ja Ritva Riitta Regina Määtälle toimitetun haasteen nojalla kihlakunnanoikeudessa lausunut, että asianajaja Jorma Lehtonen oli määrättynä pesänjakajana 2.4.1986 saattanut loppuun muun ohella perinnönjaon Kontiolahdella asuneen, 23.2.1970 kuolleen kersantti Paavo Kari Ilmari Tervolan jälkeen. Mainitsemillaan perusteilla Anttila on vaatinut jaon oikaisemista ja pyytänyt korvausta oikeudenkäyntikuluistaan korkoineen.</p>
      </div>
      <div>
        <h3>Oikeudenkäyntiväite</h3>
        <p>Pullinen on jäänyt saapumatta kihlakunnanoikeuteen. Muut vastaajat ovat huomauttaneet, että Pullinen oli haastettu vastaajaksi vasta 24.10.1986 eli perintökaaren 23 luvun 10 §:n 1 momentissa kanteen nostamiselle säädetyn määräajan jälkeen, ja sen vuoksi vaatineet kanteen jättämistä tutkimatta. Lisäksi he ovat vaatineet korvausta oikeudenkäyntikuluistaan korkoineen.</p>
      </div>
      <div>
        <h3>Kihlakunnanoikeuden päätös 3.11.1986</h3>
        <p>Koska kysymyksessä oleva jako oli toimitettu 2.4.1986 ja haaste jutussa oli annettu tiedoksi Pulliselle vasta 24.10.1986 eli perintökaaren 23 luvun 10 §:n 1 momentissa säädetyn jaon toimittamisesta laskettavan kuuden kuukauden määräajan jälkeen, kihlakunnanoikeus on jättänyt kanteen tutkimatta. Anttila on velvoitettu korvaamaan kihlakunnanoikeudessa läsnä olleiden vastaajien oikeudenkäyntikulut 4.000 markalla 16 prosentin korkoineen 3.11.1986 lukien.</p>
      </div>
      <div>
        <h3>Itä-Suomen hovioikeuden päätös 22.10.1987</h3>
        <p>Hovioikeus, jossa Anttila on hakenut muutosta kihlakunnanoikeuden päätökseen ja vastaajat Pullista lukuun ottamatta vastanneet muutoksenhakemukseen, on katsonut, ettei ollut syytä muuttaa kihlakunnanoikeuden päätöstä kysymyksessä olevalta osalta. Anttila on velvoitettu korvaamaan saapuville tulleiden vastaajien oikeudenkäyntikulut hovioikeudessa 600 markalla 16 prosentin korkoineen 22.10.1987 lukien.</p>
      </div>
    </div>
    <div>
      <h2 id="19880138mhaku0">MUUTOKSENHAKU KORKEIMMASSA OIKEUDESSA</h2>
      <p>Anttilalle on myönnetty valituslupa 22.1.1988. Anttila on vaatinut, että alempien oikeuksien ratkaisut kumotaan ja juttu palautetaan kihlakunnanoikeuteen. Hän on lausunut, että toimituksessa oli jaettu omaisuutta muun muassa Paavo Kari Ilmari Tervolan 21.3.1985 kuolleen veljen Hannes Jouko Antero Tervolan kuolinpesälle, jota pesää ei ollut jaettu toimituksen yhteydessä. Hannes Jouko Antero Tervolan kuolinpesän osakkaiden oli katsottava tulleen haastetuiksi määräajassa oikeudenkäymiskaaren 11 luvun 14 §:n 2 momentissa säädetyin tavoin. Kannetta ei siten olisi saanut jättää tutkimatta sillä perusteella, ettei Pullista ollut haastettu henkilökohtaisesti perintökaaren 23 luvun 10 §:n 1 momentissa säädetyssä ajassa.</p>
      <p>Kihlakunnanoikeudessa saapuvilla olleet vastaajat ovat antaneet yhteisesti heiltä pyydetyn vastauksen ja vaatineet korvaukseksi vastauskuluistaan 2.400 markkaa 16 prosentin korkoineen.</p>
    </div>
    <div>
      <h2 id="19880138yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Anttilan moitekanne koskee perinnönjakoa Paavo Kari Ilmari Tervolan jälkeen, joka on kuollut 23.2.1970. Silloin hänen kuolinpesänsä osakkaaksi tuli muun muassa hänen veljensä Hannes Jouko Antero Tervola. Tämän kuollessa 21.3.1985 ovat perintökaaren 2 luvun 2 §:n 2 momentin mukaan hänen sijaansa tulleet hänen neljä lastaan, joista Pullinen on yksi.</p>
        <p>Osakkaan, joka tahtoo moittia pesänjakajan toimittamaa jakoa, on perintökaaren 23 luvun 10 §:n 1 momentin mukaan nostettava kanne muita osakkaita vastaan kuuden kuukauden kuluessa jaon toimittamisesta. Kysymyksessä olevan jaon pesänjakaja on toimittanut 2.4.1986. Anttilan ottama haaste sen moittimisesta on annettu tiedoksi jaettavan pesän muille osakkaille kuuden kuukauden määräajassa, mutta Pulliselle vasta 24.10.1986. Haaste perinnönjaon moittimisesta ei koske Hannes Jouko Antero Tervolan kuolinpesän yhteistä asiaa vaan Pullisen osalta hänen oikeuttaan perintöön Paavo Kari Ilmari Tervolan jälkeen. Vaikka pesänjakaja on jakanut pesäosuuden Hannes Jouko Antero Tervolan kuolinpesän osakkaille yhteisesti, ei Pullista näin ollen ole voitu haastaa moitejuttuun vastaajaksi kuolinpesän osakkaana oikeudenkäymiskaaren 11 luvun 14 §:n 2 momentin mukaisesti. Hannes Jouko Antero Tervolan kuolinpesän muulle osakkaalle määräajassa toimitettu haasteen tiedoksianto ei siten ole voinut korjata Pullisen haastamisessa tapahtunutta myöhästymistä.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta. Anttila velvoitetaan suorittamaan Jenny Zimmermannille ja tämän täällä olleille myötäpuolille yhteiseksi korvaukseksi vastauksen antamisesta aiheutuneista kuluista 1.200 markkaa 16 prosentin korkoineen tästä päivästä lukien.</p>
        <div>
          <p>Ratkaisuun osallistuneet: presidentti Olsson, oikeusneuvokset Mörä (eri mieltä), Haarmann, Roos, Rintala (eri mieltä)</p>
        </div>
      </div>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Rintala: Paavo Kari Ilmari Tervolan jälkeen toimitetussa perinnönjaossa on yhtenä jako-osakkaana ollut hänen 21.3.1985 kuolleen veljensä Hannes Jouko Antero Tervolan kuolinpesä. Tämän kuolinpesän osakkaita ovat Hannes Jouko Antero Tervolan leski Vila Marja Tervola sekä hänen lapsensa Antti Pekka ja Pentti Johannes Tervola, Laine ja Pullinen. Kuolinpesän jako-osakkaan, joka tahtoo moittia pesänjakajan toimittamaa jakoa, on perintökaaren 23 luvun 10 §:n 1 momentin mukaan nostettava kanne muita jako-osakkaita vastaan kuuden kuukauden kuluessa jaon toimittamisesta. Hannes Jouko Antero Tervolan kuolinpesän oltua jako-osakkaana sen osakkaat olisi voitu haastaa kaikki samalla haasteella antamalla oikeudenkäymiskaaren 11 luvun 14 §:n 2 momentin mukaisesti haaste tiedoksi sille osakkaalle, jonka hallussa pesä on. Anttilan haastehakemuksessa ei ole nimetty ketään Hannes Jouko Antero Tervolan kuolinpesän osakasta pesää hallussaan pitäväksi ja haaste on annettu tiedoksi kaikille sanotun kuolinpesän osakkaille erikseen. Anttila ei siten ole käyttänyt oikeudenkäymiskaaren 11 luvun 14 §:n 2 momentin mukaan sallittua haastamistapaa. Sen vuoksi Hannes Jouko Antero Tervolan kuolinpesän osakkaat on ollut haastettava vastaajiksi kukin erikseen kuudessa kuukaudessa jaon toimittamisesta. Pullinen on haastettu vasta tämän ajan jälkeen.</p>
        <p>Näillä perusteilla päädyn Korkeimman oikeuden päätöksen lopputulokseen.</p>
        <p>Oikeusneuvos Mörä: Olen samaa mieltä kuin oikeusneuvos Rintala.</p>
      </div>
    </div>
  </finlex:content>
</finlex:document>
