<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880106</dcterms:identifier>
  <finlex:ecliIdentifier>ECLI:FI:KKO:1988:106</finlex:ecliIdentifier>
  <dcterms:title>KKO:1988:106</dcterms:title>
  <dcterms:description>
    <p>
      <strong>Kiinteistön kauppa</strong>
    </p>
    <p>
      <strong>Kaupanvahvistajan toimivallan ylitys</strong>
    </p>
  </dcterms:description>
  <finlex:registerNumber>S87/1350</finlex:registerNumber>
  <dcterms:date pvm="19880516">1988-05-16</dcterms:date>
  <finlex:fileCopyNumber>3538</finlex:fileCopyNumber>
  <dcterms:issued pvm="19881117">1988-11-17</dcterms:issued>
  <dcterms:abstract>
    <p>Tuomioistuimen määräämä julkinen kaupanvahvistaja oli todistanut oikeaksi tuomioistuimen tuomiopiirin ulkopuolella sijaitsevaa kiinteistöä koskevan kauppakirjan. Kiinteistönkauppa julistettiin sen johdosta mitättömäksi.</p>
    <p>Ään.</p>
  </dcterms:abstract>
  <p>MK 1 luku 2 §</p>
  <p>MK 1 luku 3 §</p>
  <dcterms:tableOfContents>
    <a href="19880106aloa0">ASIAN KÄSITTELY ALEMMISSA OIKEUKSISSA</a>
    <a href="19880106mhaku0">MUUTOKSENHAKU KORKEIMMASSA OIKEUDESSA</a>
    <a href="19880106yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880106.kko">
    <div>
      <h2 id="19880106aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kuopion raastuvanoikeuden päätös 28.6.1985</h3>
        <p>Raastuvanoikeus on Ida Sohvi Miettiselle määrätyn holhoojan Matti Miettisen Pertti Ilmari ja Elsa Johanna Antikaista vastaan ajamasta kiinteistönkaupan mitättömäksi julistamista koskevasta kanteesta lausunut selvitetyksi, että Ida Sohvi Miettinen oli 24.2.1978 allekirjoitetulla kauppakirjalla myynyt Pertti Ilmari ja Elsa Johanna Antikaiselle puolet Kuopion kaupungin Ritoniemen kylässä sijaitsevista Ylätalo nimisestä tilasta RN:o 8:2 ja Pienimäki nimisestä tilasta RN:o 8:13, josta viimeksimainitusta tilasta oli maanjakotoimituksessa muodostettu Välimaa niminen tila RN:o 8:17, kauppakirjasta ilmenevin ehdoin. Kauppakirjan oli todistanut oikeaksi Kuopion kihlakunnanoikeuden määräämä julkinen kaupanvahvistaja.</p>
        <p>Raastuvanoikeus, joka on hylännyt kanteen muilta osin, on katsonut, että koska kauppakirjan oli todistanut oikeaksi Kuopion kihlakunnanoikeuden määräämä julkinen kaupanvahvistaja, vaikka hänen toimivaltansa maakaaren 1 luvun 3 §:n mukaan käsitti vain Kuopion kihlakunnanoikeuden tuomiopiirissä olevat kiinteistöt, kauppaa ei ollut tehty säädetyssä muodossa. Tämän vuoksi raastuvanoikeus on julistanut kaupan mitättömäksi ja velvoittanut Antikaiset yhteisvastuullisesti korvaamaan Ida Sohvi Miettisen oikeudenkäyntikulut 17.000 markalla.</p>
      </div>
      <div>
        <h3>Itä-Suomen hovioikeuden tuomio 15.10.1987</h3>
        <p>Hovioikeus, jonka tutkittavaksi Antikaiset olivat saattaneet jutun, on pysyttänyt raastuvanoikeuden päätöksen muutoin, mutta alentanut Antikaisten 8.7.1985 kuolleen Ida Sohvi Miettisen kuolinpesän osakkaille Kaisa Anneli Roviolle ja tämän myötäpuolille maksettavan oikeudenkäyntikulujen korvauksen 12.000 markaksi.</p>
      </div>
    </div>
    <div>
      <h2 id="19880106mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 1.2.1988. Antikaiset ovat valituksessaan viitanneet oikeuskirjallisuudessa esitettyihin näkemyksiin, että kaupanvahvistajan toimivallan ylitys ei ollut varsinainen muotovirhe ja että toimivallan ylityksestä ei seurannut kaupan pätemättömyyttä, vaan julkisen kaupanvahvistajan virkavastuu. Sopijapuolten oli voitava luottaa siihen, että julkinen kaupanvahvistaja toimi toimivaltansa rajoissa. Kaupan katsominen mitättömäksi olisi kohtuutonta. Sen vuoksi Antikaiset ovat vaatineet kanteen hylkäämistä ja Rovion ja tämän myötäpuolien velvoittamista korvaamaan heidän oikeudenkäyntikulunsa jutussa.</p>
      <p>Rovio ja hänen myötäpuolensa ovat antaneet pyydetyn vastauksen.</p>
    </div>
    <div>
      <h2 id="19880106yloa0">KORKEIMMAN OIKEUDEN RATKAISU</h2>
      <div>
        <h3>Tuomiolauselma</h3>
        <p>Hovioikeuden tuomiota ei muuteta. Antikaiset velvoitetaan yhteisvastuullisesti suorittamaan Roviolle ja hänen myötäpuolilleen yhteiseksi korvaukseksi heillä vastauksen antamisesta täällä olleista kuluista 1.000 markkaa.</p>
        <div>
          <p>Ratkaisuun osallistuneet: oikeusneuvokset Ailio, Nikkarinen, Riihelä (eri mieltä), Lindholm ja Paasikoski (eri mieltä)</p>
        </div>
      </div>
      <div>
        <h3>Esittelijän mietintö ja eri mieltä olevien jäsenten lausunnot</h3>
        <p>Virkaa toimittava esittelijäneuvos Lahti: Korkein oikeus jättänee oikeudenkäymiskaaren 30 luvun 7 ja 12 §:n säännösten nojalla huomioon ottamatta tänne toimitetut todisteet.</p>
        <p>Pääasian osalta Korkein oikeus lausunee perusteluina: Kaupan kohteena olleet kiinteistöt ovat sijainneet Kuopion kaupungissa. Kuopion kihlakunnanoikeuden määräämällä julkisella kaupanvahvistajalla ei ole maakaaren 1 luvun 3 §:n mukaan ollut toimivaltaa noiden kiinteistöjen kaupan vahvistamiseen. Kun kauppakirja on laadittu sillä tavoin kuin kiinteistön luovutusta tarkoittava asiakirja maakaaren 1 luvun 2 §:n mukaan on tehtävä, on kiinteistönkauppa julkisen kaupanvahvistajan toimivallan ylityksestä huolimatta pätevä.</p>
        <p>Korkein oikeus lausunee tuomiolauselmana: Hovioikeuden tuomio kumotaan ja kanne hylätään. Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan Antikaiset eivät saa korvausta oikeudenkäyntikuluistaan alemmissa oikeuksissa. Rovio myötäpuolineen velvoitetaan yhteisvastuullisesti korvaamaan Antikaisten oikeudenkäyntikulut Korkeimmassa oikeudessa 2.000 markalla.</p>
        <p>Oikeusneuvos Paasikoski: Hyväksyn mietinnön.</p>
        <p>Oikeusneuvos Riihelä: Olen samaa mieltä kuin oikeusneuvos Paasikoski.</p>
      </div>
    </div>
  </finlex:content>
</finlex:document>
