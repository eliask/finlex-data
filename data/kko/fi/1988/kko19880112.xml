<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880112</dcterms:identifier>
  <finlex:ecliIdentifier>ECLI:FI:KKO:1988:112</finlex:ecliIdentifier>
  <dcterms:title>KKO:1988:112</dcterms:title>
  <dcterms:description>
    <p>
      <strong>Perintö</strong>
      <span>Ennakkoperintö</span>
    </p>
  </dcterms:description>
  <finlex:registerNumber>S88/394</finlex:registerNumber>
  <dcterms:date pvm="19880823">1988-08-23</dcterms:date>
  <finlex:fileCopyNumber>3582</finlex:fileCopyNumber>
  <dcterms:issued pvm="19881124">1988-11-24</dcterms:issued>
  <dcterms:abstract>
    <p>Kantaja moitti pesänjakajan toimittamaa perinnönjakoa sillä perusteella, että perittävän vastaajalle antamaa ennakkoperintöä ei ollut perintökaaren 6 ja 7 luvun mukaisesti otettu perinnönjaossa huomioon. Kanteeseen ei ollut sovellettava 7 luvun 10 §:ssä säädettyä määräaikaa lakiosan täydennyskanteelle.</p>
  </dcterms:abstract>
  <p>Ks. <a href="http://www.finlex.fi/fi/oikeus/kko/kko/1997/19970070">KKO:1997:70</a></p>
  <p>PK 7 luku 10 §</p>
  <dcterms:tableOfContents>
    <a href="19880112aloa0">ASIAN KÄSITTELY ALEMMISSA OIKEUKSISSA</a>
    <a href="19880112mhaku0">MUUTOKSENHAKU KORKEIMMASSA OIKEUDESSA</a>
    <a href="19880112yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19880112.kko">
    <div>
      <h2 id="19880112aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Oriveden kihlakunnanoikeudessa</h3>
        <p>Helmi Marjatta Kallio on Toivo Ensio Kuivajärvelle 30.5.1986 ja Elsa Maria Kuivajärvelle 16.6.1986 tiedoksi toimituttamansa haasteen nojalla kanteenaan lausunut, että hänen isänsä, Oriveden kaupungista ollut maanviljelijä Fabian Kuivajärvi oli kuollut 10.1.1983 jättäen jälkeensä oikeudenomistajinaan Kallion lisäksi Kallion äidin Elsa Maria Kuivajärven, jonka kanssa Fabian Kuivajärvi oli vihitty avioliittoon 10.12.1925, ja veljen Toivo Ensio Kuivajärven. Oriveden kihlakunnanoikeus oli 6.6.1983 määrännyt asianajaja Tuomo Marttilan Fabian Kuivajärven kuolinpesän pesänselvittäjäksi sekä pesänjakajana suorittamaan jaon Fabian Kuivajärven jälkeen. Marttila oli saattanut jaon päätökseen 17.1.1986.</p>
        <p>Kallio oli perinnönjaossa muun muassa vaatinut, että Toivo Ensio Kuivajärven katsottaisiin saaneen ennakkoperinnön isänsä jälkeen ostaessaan Fabian ja Elsa Maria Kuivajärveltä 5.1.1970 päivätyllä kauppakirjalla Oriveden kaupungin Yliskylän kylässä sijaitsevan Kotimäki -nimisen tilan RN:o 12:6 irtaimistoineen vähäistä rahasuoritusta ja eläkettä vastaan. Kallion saamien tietojen mukaan kauppahintaa ei koskaan ollut maksettu ja kysymyksessä oli siten todellisuudessa ollut tilan arvon suuruinen lahja, joka loukkasi Kallion lakiosaa ja joka tulisi ottaa huomioon Toivo Ensio Kuivajärven ennakkoperintönä Fabian Kuivajärven jälkeen suoritettavassa perinnönjaossa.</p>
        <p>Kallio oli myös itse vuonna 1948 allekirjoitetulla kauppakirjalla ostanut Fabian ja Elsa Maria Kuivajärveltä Kotimäen tilasta määräalan, josta sittemmin oli muodostettu Korvenperä -niminen tila RN:o 12:5. Kallio oli ilmoittanut, että kysymyksessä oli ennakkoperintö, ja sen mukaisesti asia myös oli perinnönjaossa käsitelty. Kallio oli myös vaatinut, että tilat arvioitaisiin jakohetken käypään arvoon ja että jaossa hänen tilansa arvoksi katsottaisiin 50.000 markkaa ja Toivo Ensio Kuivajärven tilan arvoksi vähintään 330.000 markkaa. Näin ei kuitenkaan ollut tapahtunut.</p>
        <p>Tämän vuoksi Kallio on vaatinut jaon oikaisemista joko kihlakunnanoikeudessa tai pesänjakajan toimesta niin, että hänen ja Toivo Ensio Kuivajärven todettaisiin saaneen vanhemmiltaan Fabian ja Elsa Maria Kuivajärveltä ennakkoperintöä edellä mainittujen tilakauppojen muodossa, että ennakkoperinnöt arvioitaisiin tilojen jakohetken käypää arvoa noudattaen ja että Toivo Ensio Kuivajärven todettaisiin saaneen ennakkoperintönä 300.000 markkaa, mikä määrä jaossa tulisi lisätä kuolinpesän säästöön Kallion lakiosaa laskettaessa ja ottaa huomioon Toivo Ensio Kuivajärven perintöosaa määrättäessä. Sen ohessa Kallio on vaatinut, että Toivo Ensio Kuivajärvi velvoitettaisiin korvaamaan hänen oikeudenkäyntikulunsa korkoineen.</p>
      </div>
      <div>
        <h3>Vastaukset</h3>
        <p>Toivo Ensio Kuivajärvi on vastustanut kannetta perusteettomana ja lisäksi huomauttanut siitä, ettei sitä ollut nostettu perintökaaren 7 luvun 10 §:ssä säädetyssä määräajassa. Näin ollen kanne oli hylättävä ja Kallio velvoitettava korvaamaan Toivo Ensio Kuivajärven oikeudenkäyntikulut korkoineen.</p>
        <p>Elsa Maria Kuivajärvi on jättänyt kanteen oikeuden harkintaan. Oriveden kaupunki on vaatinut Kallion velvoittamista korvaamaan sille Elsa Maria Kuivajärveä avustaneen yleisen oikeusavustajan arvioitu palkkio.</p>
      </div>
      <div>
        <h3>Kihlakunnanoikeuden päätös 16.12.1986</h3>
        <p>Kihlakunnanoikeus on lausunut, että sen määrättyä 6.6.1983 julistamallaan, lainvoiman saaneella päätöksellä Elsa Maria Kuivajärven ja Kallion hakemuksesta asianajaja Tuomo Marttilan pesänselvittäjänä ottamaan Fabian Kuivajärven pesän omaisuuden hallintoonsa ja sen jälkeen, kun pesä oli selvitetty, pesänjakajana toimittamaan jaon pesässä, Marttila oli 17.1.1986 loppuun saattamastaan osituksesta ja perinnönjaosta laatimassaan ositus- ja perinnönjakokirjassa lausunut muun muassa seuraavaa:</p>
        <p>"8 § Osakkaiden esittämät vaatimukset ja väitteet</p>
        <p>8.5. Kiinteistönkauppa 8.9.1948</p>
        <p>Toivo Kuivajärvi on vaatinut 8.9.1948 tehtyä määräalan kauppaa, jolla Helmi Kallio oli ostanut Fabian ja Elsa Kuivajärveltä määräalan, josta sittemmin on muodostettu Korvenperä-niminen tila RN:o 12:5 Oriveden kunnan Yliskylässä, ottamista huomioon ennakkoperintönä.</p>
        <p>Helmi Kallio on myöntänyt, että hän ei ollut maksanut määräalasta kauppahintaa. Hän oli sitävastoin kylläkin suorittanut kiinteistöä koskevan maanparannuslainan, jonka täsmällinen määrä on jäänyt selvittämättä.</p>
        <p>Kauppakirjassa on maininta siitä, että kauppahinta 75.000 markkaa on otettava huomioon ennakkoperintönä myyjien jälkeen toimitettavassa perinnönjaossa. Tämän vuoksi olen hyväksynyt vaatimuksen ko. kaupan ottamisesta huomioon Fabian Kuivajärven osalta ennakkoperintönä arvosta, joka ilmenee jäljempänä olevasta laskelmasta.</p>
        <p>8.6. Kiinteistönkauppa 5.1.1970</p>
        <p>Helmi Kallio on vaatinut kaupan, jolla Fabian ja Elsa Kuivajärvi olivat 5.1.1970 myyneet Toivo Kuivajärvelle Oriveden kunnan Yliskylässä omistamansa Kotimäki-nimisen tilan RN:o 12:6 maatalousirtaimistoineen 25.000 markan kauppahinnasta ja pidättäen itselleen elinikäisen asumisoikeuden, katsomista ennakkoperinnöksi tai lahjaksi, joka loukkasi hänen oikeuttaan lakiosaansa. Lisäksi Helmi Kallio on väittänyt, että kauppahinta on todennäköisesti kokonaan jäänyt suorittamatta.</p>
        <p>Toivo Kuivajärvi on viitannut kauppakirjaan todeten kauppahinnan tulleen maksetuksi osittain sitä vastaan, että hän oli ottanut kauppakirjassa esitetyt lainat vastattavikseen. Loppukauppahinta oli tullut maksetuksi rahassa kuten kauppakirjassa on mainittu. Kauppa ei ollut ollut alihintainen, koska pidätetty asumisoikeus oli otettava huomioon kauppahintaa laskettaessa sen osana.</p>
        <p>Mitä ensinnäkin tulee väitteeseen siitä, että kauppahinta olisi jäänyt suorittamatta, niin totean, että Kallio ei ole voinut osoittaa tätä väitettään todennäköiseksi. Näin ollen hänelle jää oikeuskäytännössämme hyväksytyn periaatteen mukaan näyttövelvollisuus siitä, että kauppahintaa ei ole suoritettu. Tällaista näyttöä en katso asiassa esiintuodun, minkä vuoksi Toivo Kuivajärven viittaus kauppakirjassa olevaan mainintaan kauppahinnan kuittauksesta on katsottava luotettavaksi.</p>
        <p>Fabian ja Elsa Kuivajärvi ovat maatilansa myydessään elinaikanaan pojallensa Toivo Kuivajärvelle toteuttaneet sukupolvenvaihdoksen maatilallaan. He ovat pidättäessään elinikäisen asumisoikeuden tilan rakennuksiin halunneet tätä kautta saada turvatuksi asuinolosuhteensa vanhuudenpäivinään. Ottaen huomioon Toivo Kuivajärven suoritettavakseen ottaman syytinkivelvoitteen, ei vastikkeen ja luovutetun omaisuuden välillä voida katsoa vallitsevan sellaista epäsuhdetta, että luovutusta olisi pidettävä lahjana. Katson näin ollen, että kyseistä kiinteistökauppaa ei ole miltään osin pidettävä ennakkoperintönä ja hylkään tätä koskevan vaatimuksen.</p>
        <p>Helmi Kallio on esittänyt väitteen siitä, että luovutuksessa olisi kysymys perintökaaren 7. luvussa tarkoitetusta lakiosaa loukkaavasta lahjasta. Tältä osin totean, että luovuttajien tarkoituksena on ollut paitsi syytinkioikeuden järjestäminen itselleen, myös tilanpidon jatkumisen varmistaminen. Kyseisen Kotimäen tilan lainhuutoasiakirjoihin liittyvästä verotusarvotodistuksesta voidaan havaita luovutetun omaisuuden verotusarvon olleen luovutushetkellä 28.948 markkaa. Kun otetaan huomioon Toivo Kuivajärven kauppakirjassa sovitun 25.000 markan määräisen kauppahinnan lisäksi suoritettavakseen ottama syytinkivelvoite, voidaan tälläkin perusteella havaita, että sovittu vastike ei ole sellaisessa epäsuhteessa luovutetun omaisuuden arvoon nähden, että vakiintuneen oikeuskäytännön mukaan luovutuksen katsottaisiin loukkaavan lakiosaperillisten oikeutta. Lisäksi on huomattava, että kauppa on tehty jo 13 vuotta ennen luovuttajan kuolemaa.</p>
        <p>Edellä mainituilla perusteilla en katso luovutusta perintökaaren 7. luvussa tarkoitetuksi lakiosaa loukkaavaksi suosiolahjaksi ja hylkään vaatimuksen."</p>
        <p>Pesänjakaja oli perinnönjakoa toimittaessaan katsonut Kalliolle 8.9.1948 tehdyn kaupan yhteydessä tulleen ennakkoperinnön arvoksi, pitäen perusteena kauppakirjassa ilmoitettua 75.000 vanhaa markkaa, Fabian Kuivajärven osuutena puolet tuosta määrästä eli 37.500 vanhaa markkaa ja, ottaen huomioon rahan arvon muuttumisen, arvioinut Kallion saaman ennakkoperinnön arvoksi perinnönjaossa 4.500 nykymarkkaa sekä laatimassaan perinnönjakolaskelmassa todennut, kun Toivo Ensio Kuivajärvi oli puolestaan saanut koulutustaan varten 4.500 nykymarkan ennakkoperinnön, sekä Kallion että Toivo Ensio Kuivajärven reaaliseksi jako-osuudeksi Fabian Kuivajärven pesästä 2.816,20 markkaa.</p>
        <p>Kihlakunnanoikeus on katsonut, ettei Kallio ollut näyttänyt, että ositus ja perinnönjako Fabian Kuivajärven pesässä olisi suoritettu virheellisin perustein, minkä vuoksi kihlakunnanoikeus on hylännyt Kallion kanteen sekä velvoittanut hänet suorittamaan korvaukseksi oikeudenkäyntikuluista Toivo Ensio Kuivajärvelle 12.286,70 markkaa 16 prosentin korkoineen 16.12.1986 lukien ja Oriveden kaupungille 2.100 markkaa.</p>
      </div>
      <div>
        <h3>Turun hovioikeuden tuomio 22.1.1988</h3>
        <p>Hovioikeus on lausunut, että Kallion oli katsottava jo Fabian Kuivajärven jälkeen 18.3.1983 toimitetussa perunkirjoitustilaisuudessa, kun hänen vaatimustaan siitä, että Fabian ja Elsa Maria Kuivajärven Toivo Ensio Kuivajärven kanssa tekemä kiinteistönkauppa katsottaisiin perunkirjoituksessa Toivo Ensio Kuivajärven saamaksi ennakkoperinnöksi, ei hyväksytty, saaneen puheena olevasta oikeustoimesta sellaisen tiedon, että hänellä jo tuolloin oli ollut edellytykset harkita, oliko siinä loukattu hänen oikeuttaan lakiosaan isänsä jälkeen, eikä Kallio ollut pannut kannettaan vireille vuoden kuluessa perunkirjoitustilaisuudesta eli perintökaaren 7 luvun 10 §:n edellyttämässä määräajassa, mihin seikkaan Toivo Ensio Kuivajärvi oli kihlakunnanoikeudessa vedonnut, hovioikeus on katsonut, ettei ollut syytä muulla tavalla muuttaa kihlakunnanoikeuden päätöksen lopputulosta kuin että, koska asia oli ollut siinä määrin sekava ja epätietoinen, että oikeudenkäyntiin oli ollut perusteltua aihetta, Kallio on vapautettu suorittamasta kihlakunnanoikeuden päätöksessä mainittuja oikeudenkäyntikulujen korvauksia Toivo Ensio Kuivajärvelle ja Oriveden kaupungille.</p>
      </div>
    </div>
    <div>
      <h2 id="19880112mhaku0">MUUTOKSENHAKU KORKEIMMASSA OIKEUDESSA</h2>
      <p>Kalliolle on myönnetty valituslupa 20.4.1988. Kallio on uudistanut Kotimäen tilan osalta esittämänsä vaatimukset sekä pyytänyt osituksen ja perinnönjaon oikaisemista tai sen palauttamista pesänjakajalle oikaisua varten. Lisäksi Kallio on vaatinut Toivo Ensio Kuivajärven velvoittamista korvaamaan hänen oikeudenkäyntikulunsa kaikissa oikeusasteissa.</p>
      <p>Oriveden kaupungin yleinen oikeusavustaja on ilmoittanut, että Elsa Maria Kuivajärvi oli kuollut 16.1.1988.</p>
      <p>Toivo Ensio Kuivajärvi on antanut pyydetyn vastauksen ja vaatinut korvausta vastauskuluistaan korkoineen.</p>
    </div>
    <div>
      <h2 id="19880112yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kanteessaan Kallio moittii pesänjakajan toimittamaa perinnönjakoa, ja hän on nostanut sen yhteisesti kumpaakin muuta osakasta vastaan. Sitä vastoin hän ei kanteessaan vaadi erikseen Toivo Ensio Kuivajärveltä lakiosan täydennystä perintökaaren 7 luvun 8 §:ssä säädetyllä tavalla. Näin ollen kanteeseen ei ole sovellettava mainitun luvun 10 §:ssä säädettyä määräaikaa lakiosan täydennyskanteelle eikä hovioikeuden olisi tullut hylätä kannetta tuon määräajan perusteella.</p>
        <p>Asian selvitettyyn tilaan nähden Korkein oikeus viivästyksen välttämiseksi ottaa välittömästi tutkittavakseen Kallion vaatimuksen siitä, että Kotimäen tilan luovutus Toivo Ensio Kuivajärvelle otetaan perinnönjaossa huomioon perintökaaren 6 ja 7 luvun säännösten mukaisesti ennakkoperintönä. Tältä osin Korkein oikeus hyväksyy kihlakunnanoikeuden päätöksessä selostetut pesänjakajan perustelut.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta.</p>
        <p>Kallio velvoitetaan korvaamaan Toivo Ensio Kuivajärven oikeudenkäyntikulut Korkeimmassa oikeudessa 1.200 markalla 16 prosentin korkoineen tuomion antopäivästä.</p>
        <div>
          <p>Ratkaisuun osallistuneet: presidentti Olsson, oikeusneuvokset Haarmann, Roos, Rintala ja Huopaniemi</p>
        </div>
      </div>
    </div>
  </finlex:content>
</finlex:document>
