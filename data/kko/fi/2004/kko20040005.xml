<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20040005</dcterms:identifier>
  <finlex:ecliIdentifier>ECLI:FI:KKO:2004:5</finlex:ecliIdentifier>
  <dcterms:title>KKO:2004:5</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Muutoksenhaku</strong>
    </p>
    <p>
      <strong>Kiinteistönmuodostamislaki</strong>
    </p>
  </dcterms:description>
  <finlex:registerNumber>M2003/28</finlex:registerNumber>
  <dcterms:date pvm="20031202">2003-12-02</dcterms:date>
  <finlex:fileCopyNumber>122</finlex:fileCopyNumber>
  <dcterms:issued pvm="20040121">2004-01-21</dcterms:issued>
  <dcterms:abstract>
    <p>Yksityistietoimitusta koskeva muutoksenhakukirjelmä oli toimitettu määräajassa valitusosoituksesta poiketen maanmittaustoimiston sijasta maaoikeuteen. Maaoikeudesta kirjelmä oli toimitettu edelleen maanmittaustoimistoon, jonne se oli saapunut myöhässä. Oikeudenkäymiskaaren 25 luvun 18 §:n 2 momentin säännös huomioon ottaen maaoikeuden ei olisi tullut jättää valitusta tutkimatta myöhään tehtynä. Ks. KKO:1985-II-56</p>
    <p>KML 234 §</p>
    <p>KML 270 §</p>
    <p>OK 25 luku 18 § 2 mom</p>
  </dcterms:abstract>
  <dcterms:tableOfContents>
    <a href="20040005aloa0">ASIAN KÄSITTELY ALEMMISSA OIKEUKSISSA</a>
    <a href="20040005mhaku0">MUUTOKSENHAKU KORKEIMMASSA OIKEUDESSA</a>
    <a href="20040005yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s20040005.kko">
    <div>
      <h2 id="20040005aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Mikkelin käräjäoikeuden, maaoikeuden päätös 31.12.2002</h3>
        <p>Toimitusinsinööri oli yksityistietoimituksen 22.11.2002 lopettaessaan antanut valitusosoituksen, jonka mukaan määräaika muutoksenhakemuksen perilleajamiseen päättyi 23.12.2002. Maaoikeutena toimivalle Mikkelin käräjäoikeudelle osoitettava muutoksenhakemus tuli toimittaa määräpäivänä kello 16.15 mennessä Etelä-Savon maanmittaustoimistoon.</p>
        <p>A oli toimittanut 23.12.2002 valituskirjelmänsä telekopiolähetyksenä valitusosoituksesta poiketen Mikkelin käräjäoikeuteen. Valituskirjelmä oli toimitettu käräjäoikeudesta edelleen maanmittaustoimistoon, jonne se oli saapunut 27.12.2002. Maaoikeus jätti muutoksenhakemuksen tutkimatta myöhään tehtynä.</p>
        <p>Asian on ratkaissut käräjätuomari Markku Markkula.</p>
      </div>
    </div>
    <div>
      <h2 id="20040005mhaku0">MUUTOKSENHAKU KORKEIMMASSA OIKEUDESSA</h2>
      <p>A:lle myönnettiin valituslupa. Valituksessaan A vaati maaoikeuden päätöksen kumoamista ja asian palauttamista maaoikeuteen valituksen tutkimiseksi.</p>
    </div>
    <div>
      <h2 id="20040005yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kiinteistönmuodostamislain 234 §:n 1 momentin mukaan määräaika valituksen tekemiseen maaoikeuteen on 30 päivää siitä päivästä, jona toimitus lopetettiin. Pykälän 2 momentin mukaan valitusasiakirjat on toimitettava maanmittauslaitoksen maanmittaustoimistoon.</p>
        <p>A on valituksen määräpäivänä 23.12.2002 toimittanut valituskirjelmänsä telekopiolähetyksenä valitusosoituksesta poiketen maanmittaustoimiston sijasta suoraan maaoikeutena toimivaan Mikkelin käräjäoikeuteen, josta ne on vasta määräajan päätyttyä voitu toimittaa maanmittaustoimistoon. Maaoikeus on jättänyt muutoksenhakemuksen tutkimatta myöhään tehtynä.</p>
        <p>Kiinteistönmuodostamislain 270 §:n mukaan oikeudenkäyntiin maaoikeudessa sovelletaan soveltuvin osin yleisistä tuomioistuimista voimassa olevia säännöksiä, mikäli kiinteistönmuodostamislaista tai muusta laista, jossa on maaoikeutta koskevia säännöksiä, tai niiden nojalla annetusta asetuksesta ei muuta johdu.</p>
        <p>Oikeudenkäymiskaaren 25 luvun 18 §:n 2 momentin mukaan, mikäli käräjäoikeuden kansliaan toimitettava valituskirjelmä on saapunut määräajassa hovioikeuteen, ei valitusta tämän vuoksi jätetä tutkimatta. Kirjelmä on hovioikeudesta viipymättä lähetettävä käräjäoikeuden kansliaan.</p>
        <p>Maaoikeuteen tapahtuvassa muutoksenhaussa noudatettavaan menettelyyn ei liity sellaisia erityispiirteitä, joiden johdosta oikeudenkäymiskaaren 25 luvun 18 §:n 2 momentista ilmenevää periaatetta ei sovellettaisi myös maaoikeudessa käsiteltäviin valitusasioihin. Maaoikeuden ei olisi näin ollen tullut jättää sinne määräajassa toimitettua A:n valitusta päätöksessä mainitulla perusteella tutkimatta. Sen vuoksi Korkein oikeus on ratkaissut asian päätöslauselmasta ilmenevällä tavalla.</p>
      </div>
      <div>
        <h3>Päätöslauselma</h3>
        <p>Maaoikeuden päätös kumotaan. Asia palautetaan maaoikeuteen uudelleen käsiteltäväksi.</p>
        <p>Asian ovat ratkaisseet oikeusneuvokset Kari Raulos, Mikko Tulokas, Eeva Vuori, Pauliine Koskelo ja Mikko Könkkölä. Esittelijä Jari Salila.</p>
      </div>
    </div>
  </finlex:content>
</finlex:document>
