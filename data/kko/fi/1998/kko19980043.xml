<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19980043</dcterms:identifier>
  <finlex:ecliIdentifier>ECLI:FI:KKO:1998:43</finlex:ecliIdentifier>
  <dcterms:title>KKO:1998:43</dcterms:title>
  <dcterms:description>
    <p>
      <strong>Armahdus</strong>
    </p>
    <p>
      <strong>Liiketoimintakielto</strong>
    </p>
  </dcterms:description>
  <finlex:registerNumber>A98/12</finlex:registerNumber>
  <dcterms:date pvm="19980326">1998-03-26</dcterms:date>
  <finlex:fileCopyNumber>1223</finlex:fileCopyNumber>
  <dcterms:issued pvm="19980415">1998-04-15</dcterms:issued>
  <dcterms:abstract>
    <p>Liiketoimintakieltoa ei voitu armahdusteitse kumota tai lieventää.</p>
  </dcterms:abstract>
  <dcterms:tableOfContents>
    <a href="19980043aloa0">ASIAN AIKAISEMPI KÄSITTELY</a>
    <a href="19980043muukas0">ANOMUS</a>
    <a href="19980043yloa0">KORKEIMMAN OIKEUDEN LAUSUNTO 15.4.1998</a>
  </dcterms:tableOfContents>
  <finlex:content id="s19980043.kko">
    <div>
      <h2 id="19980043aloa0">ASIAN AIKAISEMPI KÄSITTELY</h2>
      <p>Vaasan hovioikeus oli 10.12.1996 antamalla tuomiolla, jota koskevan valituslupahakemuksen Korkein oikeus oli 22.12.1997 hylännyt, tuominnut A:n törkeästä velallisen epärehellisyydestä, kahdesta kirjanpitorikoksesta, velallisen petoksesta, vakuusoikeuden loukkauksesta ja törkeästä petoksesta ehdolliseen yhteiseen vankeusrangaistukseen ja sen ohella sakkorangaistukseen. Lisäksi A oli määrätty liiketoimintakiellosta annetun lain 1 ja 3 §:n (1059/1985) nojalla liiketoimintakieltoon, joka oli alkanut 17.6.1996 ja päättyi 16.6.1998.</p>
    </div>
    <div>
      <h2 id="19980043muukas0">ANOMUS</h2>
      <p>B ja C pyysivät, että A armosta vapautettaisiin rangaistuksista ja liiketoimintakiellosta.</p>
    </div>
    <div>
      <h2 id="19980043yloa0">KORKEIMMAN OIKEUDEN LAUSUNTO 15.4.1998</h2>
      <p>Korkein oikeus esitti oikeusministeriön 10.2.1998 päivätyssä kirjeessä pyydetyksi lausunnoksi Tasavallan Presidentille, ettei ollut syytä suostua anomukseen siltä osalta kuin se koski A:n vapauttamista rangaistuksista.</p>
      <p>Korkein oikeus esittää kunnioittavasti, ettei ole syytä suostua anomukseen siltä osalta kuin se koskee A:n vapauttamista hänelle tuomituista rangaistuksista.</p>
      <p>Siltä osalta kuin anomus koskee liiketoimintakiellosta vapauttamista Korkein oikeus katsoo, että liiketoimintakieltoa ei ole pidettävä rikoksesta tuomittavaan rangaistukseen verrattavana rikosoikeudellisena seuraamuksena tai rangaistukseen liittyvänä lisäseuraamuksena, vaan lähinnä elinkeino-oikeudellisena turvaamistoimenpiteenä, jolla pyritään estämään sopimaton ja vahingollinen liiketoiminta. Liiketoimintakiellon määräämisen edellytyksenä ei välttämättä ole rikos. Liiketoimintakiellosta annetun lain 15 §:n mukaan tuomioistuin myös voi liiketoimintakieltoon määrätyn hakemuksesta kumota kiellon osittain tai kokonaan lainkohdassa säädetyillä edellytyksillä. Tämän vuoksi Korkein oikeus katsoo, ettei liiketoimintakielto ole sellainen hallitusmuodon 29 §:n 1 momentissa tarkoitettu rangaistus, joka voitaisiin armoa antamalla kumota tai lieventää, ja esittää, että anomus tältä osalta jätettäisiin varteen ottamatta.</p>
      <div>
        <p>Asian käsittelyyn ovat osallistuneet presidentti Heinonen sekä oikeusneuvokset Suhonen, Möller, Hidén ja Kitunen. Esittelijä Hannu Kiuru.</p>
      </div>
    </div>
  </finlex:content>
</finlex:document>
