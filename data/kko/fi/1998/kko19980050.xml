<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19980050</dcterms:identifier>
  <finlex:ecliIdentifier>ECLI:FI:KKO:1998:50</finlex:ecliIdentifier>
  <dcterms:title>KKO:1998:50</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Määräajan palauttaminen</span>
    </p>
  </dcterms:description>
  <finlex:registerNumber>H97/330</finlex:registerNumber>
  <dcterms:date pvm="19980210">1998-02-10</dcterms:date>
  <finlex:fileCopyNumber>1325</finlex:fileCopyNumber>
  <dcterms:issued pvm="19980505">1998-05-05</dcterms:issued>
  <dcterms:abstract>
    <p>Hakijan velkajärjestelyasiaa koskevat ilmoitukset ja tiedoksiannot oli hakijan sairauden vuoksi pyydetty lähettämään hänen asiamiehelleen. Menetetty määräaika tyytymättömyyden ilmoittamista ja valituksen tekemistä varten palautettiin, kun selvittäjä oli lähettänyt ilmoituksen ratkaisun antamisesta vain hakijalle itselleen.</p>
  </dcterms:abstract>
  <p>OK 31 luku 17 §</p>
  <dcterms:tableOfContents>
    <a href="19980050muukas0">HAKEMUS</a>
    <a href="19980050muukas1">VÄLITOIMENPITEET</a>
    <a href="19980050yloa0">KORKEIMMAN OIKEUDEN RATKAISU 5.5.1998</a>
  </dcterms:tableOfContents>
  <finlex:content id="s19980050.kko">
    <div>
      <h2 id="19980050muukas0">HAKEMUS</h2>
      <p>A:n velkajärjestelyssä vahvistettiin Kemin käräjäoikeuden kansliassa 1.7.1997 annetulla päätöksellä maksuohjelma. A kertoi hakemuksessaan, että kaikki velkajärjestelyasiaa koskevat kutsut, ilmoitukset ja tiedoksiannot oli A:n sairauden vuoksi pyydetty lähettämään hänen asiamiehelleen. Käräjäoikeus oli aikaisemmin toiminut pyynnön mukaisesti, mutta ilmoittanut maksuohjelmaa koskevan päätöksen antamisesta yllättäen vain A:lle itselleen. A oli sen vuoksi menettänyt puhevaltansa asiassa. Koska uuden määräajan myöntämiselle oli tästä syystä erityisen painavia syitä, A pyysi, että Korkein oikeus palauttaisi hänelle määräajan tyytymättömyyden ilmoittamista ja valituksen tekemistä varten käräjäoikeuden päätökseen.</p>
    </div>
    <div>
      <h2 id="19980050muukas1">VÄLITOIMENPITEET</h2>
      <p>Kemin käräjäoikeuden laamanni ja velkajärjestelyasian ratkaissut käräjätuomari antoivat hakemuksen johdosta pyydetyn selvityksen.</p>
      <p>A antoi selvityksen johdosta pyydetyn vastauksen.</p>
    </div>
    <div>
      <h2 id="19980050yloa0">KORKEIMMAN OIKEUDEN RATKAISU 5.5.1998</h2>
      <div>
        <h3>Perustelut</h3>
        <p>Laamannin ja käräjätuomarin selvityksistä ilmenee, että A oli selvittäjän laatimasta maksuohjelmasta antamassaan kirjallisessa lausumassa maininnut sairaudestaan ja pyytänyt, että muun muassa ilmoitus ratkaisun antamisesta lähetetään suoraan hänen asiamiehelleen. Selvittäjä, jonka käräjäoikeus oli määrännyt toimittamaan yksityishenkilön velkajärjestelystä annetun lain 62 a §:n 1 momentissa tarkoitetun ilmoituksen maksuohjelmaa koskevan päätöksen antamispäivästä, oli pyynnöstä huolimatta lähettänyt ilmoituksen ratkaisun antamisesta A:lle eikä hänen asiamiehelleen.</p>
        <p>A ei sairautensa vuoksi ole voinut itse valvoa oikeuksiaan. Kun ilmoitusta ratkaisun antamisesta ei ollut A:n pyynnön mukaisesti lähetetty hänen asiamiehelleen, A on menettänyt puhevaltansa asiassa ilman omaa syytään. Määräajan palauttamiselle on erittäin painavia syitä.</p>
      </div>
      <div>
        <h3>Lainkohta</h3>
        <p>Oikeudenkäymiskaari 31 luku 17 §</p>
      </div>
      <div>
        <h3>Päätöslauselma</h3>
        <p>A oikeutetaan puhevallan menettämisen uhalla viimeistään neljäntenätoista päivänä tämän päätöksen antamispäivän jälkeen ilmoittamaan tyytymättömyyttä Kemin käräjäoikeuden 1.7.1997 antamaan päätökseen nro 1275. Tyytymättömyyttä on ilmoitettava suullisesti tai kirjallisesti käräjäoikeudelle ennen sen istunnon päättymistä tai käräjäoikeuden kansliassa ennen sen aukioloajan päättymistä. Tyytymättömyyttä ilmoittaessaan A:n tulee antaa tai ilmoitukseensa liittää tämä Korkeimman oikeuden päätös.</p>
        <p>Puhevallan menettämisen uhalla A:n on viimeistään kolmantenakymmenentenä päivänä tämän päätöksen antamispäivän jälkeen ennen käräjäoikeuden kanslian aukioloajan päättymistä toimitettava kansliaan valituskirjelmänsä. Muutoin hakijan on noudatettava hyväksytyn tyytymättömyydenilmoituksen jälkeen annettavaa valitusosoitusta.</p>
        <p>Käräjäoikeuden on liitettävä tämä Korkeimman oikeuden päätös hovioikeudelle toimitettaviin valitusasiakirjoihin. Hovioikeuden on tarvittaessa kuultava A:n velkojia valituksen johdosta.</p>
      </div>
      <div>
        <p>Asian ovat ratkaisseet oikeusneuvokset Paasikoski, Taipale, Wirilander, Tulokas ja Vuori. Esittelijä Mirja-Leena Nurmi.</p>
      </div>
    </div>
  </finlex:content>
</finlex:document>
