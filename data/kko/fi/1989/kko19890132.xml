<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890132</dcterms:identifier>
  <finlex:ecliIdentifier>ECLI:FI:KKO:1989:132</finlex:ecliIdentifier>
  <dcterms:title>KKO:1989:132</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
    </p>
    <p>
      <strong>Tuomioistuimen toimivalta</strong>
    </p>
  </dcterms:description>
  <finlex:registerNumber>VA88/340</finlex:registerNumber>
  <dcterms:date pvm="19890306">1989-03-06</dcterms:date>
  <finlex:fileCopyNumber>3034</finlex:fileCopyNumber>
  <dcterms:issued pvm="19891106">1989-11-06</dcterms:issued>
  <dcterms:abstract>
    <p>Työttömyysturvalain mukaista oikeutta työttömyysturvaan koskevassa asiassa annetun vakuutusoikeuden päätöksen purkamisen ei katsottu sanotun lain 43 §:n säännökset huomioon ottaen kuuluvan Korkeimman oikeuden toimivaltaan.</p>
    <p>Ään.</p>
  </dcterms:abstract>
  <p>TyöttömyysturvaL 43 §</p>
  <dcterms:tableOfContents>
    <a href="19890132aloa0">ASIAN AIKAISEMPI KÄSITTELY</a>
    <a href="19890132muukas0">HAKEMUS KORKEIMMASSA OIKEUDESSA</a>
    <a href="19890132yloa0">KORKEIMMAN OIKEUDEN RATKAISU 6.11.1989</a>
  </dcterms:tableOfContents>
  <finlex:content id="s19890132.kko">
    <div>
      <h2 id="19890132aloa0">ASIAN AIKAISEMPI KÄSITTELY</h2>
      <p>A oli ollut metsähallituksen metsänviljelytyössä määräaikaisessa työsuhteessa. Työ olisi päättynyt 9.7.1986. A oli syytä työnantajalle ilmoittamatta jäänyt pois työstä viimeisenä työpäivänään 9.7.1986. Työttömäksi työnhakijaksi työvoimatoimistoon A oli ilmoittautunut 14.7.1986.</p>
      <div>
        <h3>Inarin sosiaalivakuutustoimikunnan päätös 19.8.1986</h3>
        <p>Sosiaalivakuutustoimikunta on hylännyt A:n työttömyysturvalain mukaista peruspäivärahaa koskevan hakemuksen ajalta 14.7.-24.8.1986 Ivalon työvoimatoimikunnan antaman sitovan lausunnon perusteella, koska A oli eronnut työstä ilman pätevää syytä.</p>
      </div>
      <div>
        <h3>Työttömyysturvalautakunnan päätös 9.1.1987</h3>
        <p>Työttömyysturvalautakunta, jossa A on hakenut muutosta, on kuultuaan työvoimatoimikuntaa ja sosiaalivakuutustoimikuntaa hylännyt valituksen, koska A oli ilman pätevää syytä eronnut työstään. Tämän vuoksi hänellä ei ollut oikeutta työttömyyspäivärahaan ennen kuin hän oli ollut työssä tai työnhakijana työvoimatoimistossa kuusi viikkoa.</p>
      </div>
      <div>
        <h3>Vakuutusoikeuden päätös 19.11.1987</h3>
        <p>Vakuutusoikeus on kuultuaan työvoimatoimikuntaa lausunut, että A oli jäämällä pois työstä ennen määräaikaisen työsuhteen päättymistä eronnut kyseisestä työstään. A ei ollut esittänyt päteväksi katsottavaa syytä työstä eroamiselleen. Sen vuoksi vakuutusoikeus on työttömyysturvalain 11 §:n 1 momentin nojalla katsonut, ettei ollut syytä muuttaa työttömyysturvalautakunnan päätöstä.</p>
      </div>
    </div>
    <div>
      <h2 id="19890132muukas0">HAKEMUS KORKEIMMASSA OIKEUDESSA</h2>
      <p>A on katsoen, että vakuutusoikeuden päätös perustui väärään lain soveltamiseen, pyytänyt vakuutusoikeuden päätöksen purkamista. A on todennut, että työsopimuslain mukaan työsuhde päättyi vain, kun määräaikaisen työsuhteen määräaika päättyi tai jompikumpi sopimuspuoli purki tai irtisanoi työsopimuksen. Kumpikaan osapuoli ei ollut irtisanonut tai purkanut työsopimusta. A on katsonut, ettei hän ollut eronnut työstä, vaan oli ollut yhden päivän poissa ilman työnantajan lupaa.</p>
      <p>Ivalon työvoimatoimikunta on vastannut hakemukseen.</p>
    </div>
    <div>
      <h2 id="19890132yloa0">KORKEIMMAN OIKEUDEN RATKAISU 6.11.1989</h2>
      <p>Työttömyysturvalain 43 §:n säännökset huomioon ottaen oikeutta työttömyysturvaan koskevan vakuutusoikeuden päätöksen purkaminen ei kuulu Korkeimman oikeuden toimivaltaan. Korkein oikeus jättää hakemuksen tutkimatta. Tätä kaikki asianomaiset noudattakoot.</p>
      <p>Ratkaisuun osallistuneet: oikeusneuvokset Ådahl, Mörä (eri mieltä), Lehtonen, Rintala ja Huopaniemi</p>
      <div>
        <h3>Esittelijän mietintö ja eri mieltä olevan jäsenen lausunto</h3>
        <p>Nuorempi oikeussihteeri Möller: Hallitusmuodon 2 §:n 4 momentin ja 53 §:n mukaan Korkein oikeus käyttää ylintä tuomiovaltaa oikeusasioissa. Korkeimmasta oikeudesta annetun lain 3 §:n 5 kohdan mukaan Korkeimman oikeuden on tutkittava ja lopullisesti ratkaistava hakemukset lainvoiman saaneen tuomion purkamisesta. Korkeimman oikeuden toimivalta purkuasioissa koskee oikeudenkäymiskaaren 31 luvun 16 §:n mukaan lainvoimaisten tuomioiden lisäksi niihin rinnastettavia oikeudellisia ratkaisuja.</p>
        <p>Laissa ei ole säädetty, että vakuutusoikeudella työttömyysturvalain 43 §:n mukaan oleva toimivalta poistaa työttömyysturva-asioissa annettuja päätöksiä varsinaisen muutoksenhakuajan päätyttyäkin, rajoittaisi Korkeimman oikeuden valtaa purkaa vakuutusoikeuden näitä asioita koskevia päätöksiä.</p>
        <p>Edellä mainituilla perusteilla Korkein oikeus tutkinee asian.</p>
        <p>Oikeusneuvos Mörä: Hyväksyn mietinnön.</p>
      </div>
    </div>
  </finlex:content>
</finlex:document>
