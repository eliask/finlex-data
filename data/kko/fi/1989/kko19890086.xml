<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890086</dcterms:identifier>
  <finlex:ecliIdentifier>ECLI:FI:KKO:1989:86</finlex:ecliIdentifier>
  <dcterms:title>KKO:1989:86</dcterms:title>
  <dcterms:description>
    <p>
      <strong>Tapaturmakorvaus</strong>
      <span>Virkamiehen tapaturmakorvaus</span>
    </p>
  </dcterms:description>
  <finlex:registerNumber>VA88/463</finlex:registerNumber>
  <dcterms:date pvm="19890411">1989-04-11</dcterms:date>
  <finlex:fileCopyNumber>2221</finlex:fileCopyNumber>
  <dcterms:issued pvm="19890818">1989-08-18</dcterms:issued>
  <dcterms:abstract>
    <p>Pääesikunnan osastosihteerinä toimiva A oli virka-aikanaan vapaaehtoisesti osallistunut puolustusvoimien ampumaharjoituksiin ja tällöin tapaturmaisesti vahingoittunut. A:lla oli tehtävässään aseenkantovelvollisuus ja siihen liittyvä velvollisuus ampumataidon ylläpitämiseen. Tapaturma oli sattunut A:n toimesta johtuvissa olosuhteissa ja se oli korvattava työtapaturmana.</p>
  </dcterms:abstract>
  <p>TapVakL 4 §</p>
  <dcterms:tableOfContents>
    <a href="19890086aloa0">ASIAN AIKAISEMPI KÄSITTELY</a>
    <a href="19890086mhaku0">MUUTOKSENHAKU KORKEIMMASSA OIKEUDESSA</a>
    <a href="19890086yloa0">KORKEIMMAN OIKEUDEN RATKAISU 18.8.1989</a>
  </dcterms:tableOfContents>
  <finlex:content id="s19890086.kko">
    <div>
      <h2 id="19890086aloa0">ASIAN AIKAISEMPI KÄSITTELY</h2>
      <p>A, joka toimi pääesikunnan osastosihteerinä, oli 9.10.1986 virka-aikanaan vapaaehtoisesti osallistunut puolustusvoimien ampumaharjoituksiin ja tällöin tapaturmaisesti vahingoittunut kasvoihin.</p>
      <p>A oli vaatinut tapaturmavirastolta tapaturmakorvausta.</p>
      <div>
        <h3>Tapaturmaviraston päätös 23.2.1987</h3>
        <p>Tapaturmavirasto on evännyt korvauksen, koska kerrottu tapaturma ei ollut kohdannut A:ta hänen toimessaan eikä sellaisissa siitä johtuvissa olosuhteissa, että sitä olisi ollut pidettävä tapaturmavakuutuslain 4 §:ssä tarkoitettuna työtapaturmana.</p>
        <p>A on hakenut muutosta.</p>
      </div>
      <div>
        <h3>Tapaturmalautakunnan päätös 10.9.1987</h3>
        <p>Tapaturmalautakunta on hylännyt valituksen tapaturmaviraston päätöksessä mainituin perustein.</p>
      </div>
      <div>
        <h3>Vakuutusoikeuden päätös 28.6.1988</h3>
        <p>Vakuutusoikeus, jonka tutkittavaksi A oli saattanut asian, on pysyttänyt tapaturmalautakunnan päätöksen.</p>
      </div>
    </div>
    <div>
      <h2 id="19890086mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 28.2.1989. A on vaatinut tapaturmalautakunnan ja vakuutusoikeuden päätösten kumoamista ja korvausta työtapaturmasta. Valtiokonttori on antanut siltä pyydetyn vastauksen.</p>
    </div>
    <div>
      <h2 id="19890086yloa0">KORKEIMMAN OIKEUDEN RATKAISU 18.8.1989</h2>
      <div>
        <h3>Perustelut</h3>
        <p>Pääesikunnan osastosihteerinä toiminut A oli 9.10.1986 virka-aikanaan vapaaehtoisesti osallistunut puolustusvoimien ampumaharjoituksiin ja tällöin tapaturmaisesti vahingoittunut kasvoihin. A:lla oli tehtävässään ollut aseenkantovelvollisuus ja siihen liittynyt velvollisuus ampumataidon ylläpitämiseen.</p>
        <p>Tapaturma on sattunut sellaisissa A:n toimesta johtuvissa olosuhteissa, että sitä on pidettävä tapaturmavakuutuslain 4 §:n 1 momentin 2 kohdassa tarkoitettuna työtapaturmana.</p>
      </div>
      <div>
        <h3>Päätöslauselma</h3>
        <p>Vakuutusoikeuden ja tapaturmalautakunnan päätökset kumotaan. Valtiokonttori velvoitetaan suorittamaan A:lle kasvoihin vahingoittumisesta lainmukainen korvaus. Tästä aiheutuvia toimenpiteitä varten asia palautetaan vakuutusoikeudelle.</p>
        <div>
          <p>Ratkaisuun osallistuneet: oikeusneuvokset Salervo, Portin, Ketola, Haarmann ja Taipale</p>
        </div>
      </div>
    </div>
  </finlex:content>
</finlex:document>
