<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890128</dcterms:identifier>
  <finlex:ecliIdentifier>ECLI:FI:KKO:1989:128</finlex:ecliIdentifier>
  <dcterms:title>KKO:1989:128</dcterms:title>
  <dcterms:description>
    <p>
      <strong>Konkurssi</strong>
      <span>Konkurssin edellytykset</span>
    </p>
    <p>
      <strong>Osakeyhtiö</strong>
      <span>Ennen rekisteröimistä tehty oikeustoimi</span>
    </p>
    <p>
      <strong>Todistustaakka</strong>
    </p>
  </dcterms:description>
  <finlex:registerNumber>S89/425</finlex:registerNumber>
  <dcterms:date pvm="19890809">1989-08-09</dcterms:date>
  <finlex:fileCopyNumber>2841</finlex:fileCopyNumber>
  <dcterms:issued pvm="19891016">1989-10-16</dcterms:issued>
  <dcterms:abstract>
    <p>Velkojan konkurssihakemuksessa oli konkurssisäännön 6 §:ssä tarkoitetuksi saamiseksi esitetty velallisen vastuu osakeyhtiön puolesta ennen sen rekisteröimistä tehdystä toimesta aiheutuneesta velvoitteesta. Hakemus hyväksyttiin, koska velallinen ei ollut esittänyt selvitystä siitä, että osakeyhtiö olisi rekisteröity.</p>
  </dcterms:abstract>
  <p>OYL 2 luku 14 § 2 mom</p>
  <p>KS 6 § 1 mom d kohta</p>
  <dcterms:tableOfContents>
    <a href="19890128aloa0">ASIAN KÄSITTELY ALEMMISSA OIKEUKSISSA</a>
    <a href="19890128mhaku0">MUUTOKSENHAKU KORKEIMMASSA OIKEUDESSA</a>
    <a href="19890128yloa0">KORKEIMMAN OIKEUDEN RATKAISU 16.10.1989</a>
  </dcterms:tableOfContents>
  <finlex:content id="s19890128.kko">
    <div>
      <h2 id="19890128aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Eläkevakuutusosakeyhtiö Ilmarisen konkurssihakemus Iisalmen raastuvanoikeudessa</h3>
        <p>Yhtiö on 26.9.1988 raastuvanoikeuteen jättämässään hakemuksessa lausunut, että A oli konkurssisäännön 6 §:n 1 momentin d kohdan mukaisesta maksukehotuksesta huolimatta laiminlyönyt 45.336 markan, oikeastaan 23.320 markan 95 pennin määräisten työeläkevakuutusmaksujen ja niiden korkojen suorittamisen yhtiölle. Sen vuoksi yhtiö on pyytänyt, että A asetettaisiin konkurssiin.</p>
      </div>
      <div>
        <h3>Raastuvanoikeuden päätös 17.10.1988</h3>
        <p>Raastuvanoikeus on varannut A:lle tilaisuuden tulla hakemuksen johdosta kuulluksi velallisen kuulustelussa, mitä tilaisuutta A ei ole käyttänyt hyväkseen.</p>
        <p>Päätöksessään raastuvanoikeus on lausunut, että esitettyjen asiakirjojen mukaan kysymyksessä olevat työeläkevakuutusmaksut olivat USA Oy:n velkaa. Eläkevakuutusosakeyhtiö Ilmarinen ei ollut selvittänyt, ettei USA Oy:tä olisi perustettu tai että perustaminen olisi rauennut, eikä ollut selvää ja riidatonta, että puheena olevat velvoitteet jäisivät rekisteröimättömän USA Oy:n puolesta toimineen A:n lopullisesti vastattaviksi. Kun siten ei voitu katsoa, että yhtiöllä olisi A:lta selvä ja riidaton saatava, raastuvanoikeus on hylännyt hakemuksen.</p>
      </div>
      <div>
        <h3>Itä-Suomen hovioikeuden päätös 27.1.1989</h3>
        <p>Eläkevakuutusosakeyhtiö Ilmarinen on saattanut asian hovioikeuden tutkittavaksi toistaen hakemuksensa. Hovioikeus on jättänyt asian raastuvanoikeuden päätöksen varaan.</p>
      </div>
    </div>
    <div>
      <h2 id="19890128mhaku0">MUUTOKSENHAKU KORKEIMMASSA OIKEUDESSA</h2>
      <p>Eläkevakuutusosakeyhtiö Ilmariselle on myönnetty valituslupa 24.4.1989. A ei ole antanut häneltä pyydettyä vastausta.</p>
      <p>Valituksessaan Eläkevakuutusosakeyhtiö Ilmarinen on toistanut hakemuksensa.</p>
    </div>
    <div>
      <h2 id="19890128yloa0">KORKEIMMAN OIKEUDEN RATKAISU 16.10.1989</h2>
      <div>
        <h3>Perustelut</h3>
        <p>A on 7.4.1988 USA Oy:n puolesta allekirjoittanut Eläkevakuutusosakeyhtiö Ilmariselle osoitetun työeläkevakuutushakemuksen. Hakemuksen johdosta myönnettyyn vakuutukseen perustuvia maksuja korkoineen on 22.8.1988 ollut suorittamatta 23.320 markkaa 95 penniä. Vakuutusmaksuvelkaa koskeva maksukehotus on 26.8.1988 annettu todisteellisesti tiedoksi A:lle.</p>
        <p>Osakeyhtiölain 2 luvun 14 §:n 2 momentin mukaan yhtiön puolesta ennen sen rekisteröimistä tehdystä toimesta aiheutuneesta velvoitteesta vastaa toimeen osallistunut. Iisalmen maistraatin 23.9.1988 antaman todistuksen mukaan USA Oy nimistä osakeyhtiötä ei ollut merkitty kaupparekisteriin eikä A ole esittänyt selvitystä siitä, että USA Oy olisi sen jälkeenkään rekisteröity ja vastuu velvoitteesta näin siirtynyt yhtiölle. Eläkevakuutusosakeyhtiö Ilmarisella on siten A:lta selvä ja riidaton saatava, jota A ei ole konkurssisäännön 6 §:n 1 momentin d kohdan säännöksen mukaisesti kahdeksassa päivässä suorittanut ja josta hän myöskään ei ole näyttänyt asettaneensa takausta tai muuta hyväksyttävää vakuutta.</p>
      </div>
      <div>
        <h3>Päätöslauselma</h3>
        <p>Hovioikeuden ja raastuvanoikeuden päätökset kumotaan. A:n omaisuus määrätään luovutettavaksi konkurssiin. Asia palautetaan tästä aiheutuvia toimenpiteitä varten Iisalmen raastuvanoikeuteen, jonka tulee ottaa se ilmoituksetta käsiteltäväkseen ja siinä laillisesti menetellä.</p>
        <div>
          <p>Ratkaisuun osallistuneet: oikeusneuvokset Jalanko, Ådahl, Portin, Nybergh ja Ketola</p>
        </div>
      </div>
    </div>
  </finlex:content>
</finlex:document>
