<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890108</dcterms:identifier>
  <finlex:ecliIdentifier>ECLI:FI:KKO:1989:108</finlex:ecliIdentifier>
  <dcterms:title>KKO:1989:108</dcterms:title>
  <dcterms:description>
    <p>
      <strong>Perintö</strong>
      <span>Perinnönjako</span>
      <span>Pesänjakaja</span>
    </p>
  </dcterms:description>
  <finlex:registerNumber>S88/131</finlex:registerNumber>
  <dcterms:date pvm="19890322">1989-03-22</dcterms:date>
  <finlex:fileCopyNumber>2618</finlex:fileCopyNumber>
  <dcterms:issued pvm="19890926">1989-09-26</dcterms:issued>
  <dcterms:abstract>
    <p>Kanteessa oli vaadittu ennen perinnönjakoa perintökaaren 8 luvun 5 §:n nojalla perittävän hyväksi tehdyn työn hyvittämistä jäämistöstä. Koska vaatimuksen ratkaiseminen kuului pesänjakajan toimivaltaan eikä kantaja ollut näyttänyt, että hänellä olisi ollut oikeudellista tarvetta saada ratkaisu jo ennen perinnönjaon toimittamista, kanne jätettiin tutkimatta.</p>
  </dcterms:abstract>
  <p>PK 8 luku 5 §</p>
  <p>PK 8 luku 8 § 1 mom</p>
  <dcterms:tableOfContents>
    <a href="19890108aloa0">ASIAN KÄSITTELY ALEMMISSA OIKEUKSISSA</a>
    <a href="19890108mhaku0">MUUTOKSENHAKU KORKEIMMASSA OIKEUDESSA</a>
    <a href="19890108yloa0">KORKEIMMAN OIKEUDEN RATKAISU 26.9.1989</a>
  </dcterms:tableOfContents>
  <finlex:content id="s19890108.kko">
    <div>
      <h2 id="19890108aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Keuruun kihlakunnanoikeudessa</h3>
        <p>Kaija Heta Mirjami Kylmälä on Eemil Arvid Kylmälän ja Anna Kylmälän jakamattomien kuolinpesien osakkaille liikkeenharjoittaja Risto Toivo Aulis Santalalle, tehdastyöläinen Markku Johan Olavi Santalalle, eläkeläinen Kaarlo Matias Liljalle, eläkeläinen Veikko Olavi Kylmälälle, televirkailija Saara Helena Hipille, perheenemäntä Anja Johanna Niemelle, hautausmaatyöntekijä Eeva Kylmälälle, vaiheompelija Tarja Tuulikki Koivuselle, myyjä Arto Mikael Kylmälälle, opiskelija Pirjo Anneli Kylmälälle ja koululainen Sari Susanna Kylmälälle tiedoksi toimituttamansa haasteen nojalla lausunut, että eläkeläinen Anna Kylmälä oli kuollut 7.10.1985. Anna Kylmälä oli yhdessä 16.6.1972 kuolleen miehensä Eemil Arvid Kylmälän kanssa omistanut Keuruun kunnan Suolahden kylässä sijaitsevan Rajalan tilan RN:o 1:15. Kaija Heta Mirjami Kylmälä oli hoitanut äitiään Anna Kylmälää useita vuosia ja huolehtinut hänestä hänen kuolemaansa saakka. Kaija Heta Mirjami Kylmälä oli myös tehnyt työtä Eemil Arvid ja Anna Kylmälän yhdessä omistaman tilan hyväksi asuessaan tilalla ja huolehtiessaan äidistään Anna Kylmälästä. Anna Kylmälä ei elinaikanaan ollut maksanut Kaija Heta Mirjami Kylmälälle erillistä korvausta tämän tilan hyväksi tekemästä työstä tai omasta hoidostaan.</p>
        <p>Tämän vuoksi Kaija Heta Mirjami Kylmälä on vaatinut, että hänelle määrättäisiin perintökaaren 8 luvun 5 §:n mukaisena hyvityksenä maksettavaksi yhtä neljättäosaa vastaava osuus Eemil Arvid ja Anna Kylmälän jakamattomista kuolinpesistä.</p>
      </div>
      <div>
        <h3>Vastaukset</h3>
        <p>Risto Toivo Aulis ja Markku Johan Olavi Santala, Lilja, Hippi, Koivunen, Arto Mikael ja Pirjo Anneli Kylmälä sekä Pirkko Anneli Laurila Sari Susanna Kylmälän holhoojana ovat myöntäneet kanteen oikeaksi. Eeva Kylmälä on vaatinut kanteen jättämistä tutkimatta, koska hyvitysvaatimuksen ratkaiseminen kuului ensisijaisesti pesänjakajan toimivaltaan eikä siten ollut kysymys tuomioistuinasiasta. Veikko Olavi Kylmälä ja Niemi ovat kiistäneet kanteen.</p>
      </div>
      <div>
        <h3>Kihlakunnanoikeuden päätös 4.3.1987</h3>
        <p>Kihlakunnanoikeus on todennut, että Kaija Heta Mirjami Kylmälä oli vaatinut perintökaaren 8 luvun 5 §:n nojalla hyvitystä 7.10.1985 kuolleen Anna Kylmälän jäämistöstä sillä perusteella, että hän oli jatkuvasti avustanut perittävää tämän taloudessa saamatta siitä kohtuullista korvausta. Tällaisen hyvityksen maksaminen oli ratkaistava perinnönjaon yhteydessä eikä perinnönjakoa kyseisessä pesässä ollut suoritettu. Kun näin ollen Kaija Heta Mirjami Kylmälällä ei ollut oikeussuojan tarvetta, kihlakunnanoikeus on jättänyt kanteen tutkimatta.</p>
      </div>
      <div>
        <h3>Vaasan hovioikeuden päätös 26.11.1987</h3>
        <p>Hovioikeus, jossa Kaija Heta Mirjami Kylmälä oli hakenut muutosta, on lausunut, että kihlakunnanoikeuden päätöksessä mainitun hyvityksen suorittaminen pesän varoista kuului, pesän osakkaiden ollessa tästä eri mieltä, ensi sijassa pesänjakajan perinnönjaon yhteydessä ratkaistavaksi. Kaija Heta Mirjami Kylmälä ei ollut näyttänyt, että hänellä olisi ollut oikeudellista tarvetta saada asia ratkaistuksi ennen perinnönjakoa. Näillä ja kihlakunnanoikeuden päätöksessä mainituilla perusteilla hovioikeus on jättänyt asian kihlakunnanoikeuden päätöksen lopputuloksen varaan.</p>
      </div>
    </div>
    <div>
      <h2 id="19890108mhaku0">MUUTOKSENHAKU KORKEIMMASSA OIKEUDESSA</h2>
      <p>Kaija Heta Mirjami Kylmälälle on myönnetty valituslupa 29.3.1988. Hän on vaatinut, että alempien oikeuksien ratkaisut kumotaan ja juttu palautetaan kihlakunnanoikeuteen kanteen tutkimiseksi.</p>
      <p>Veikko Olavi ja Eeva Kylmälä ovat yhteisesti antaneet pyydetyn vastauksen.</p>
    </div>
    <div>
      <h2 id="19890108yloa0">KORKEIMMAN OIKEUDEN RATKAISU 26.9.1989</h2>
      <p>Hovioikeuden päätöstä ei muuteta.</p>
      <div>
        <p>Ratkaisuun osallistuneet: oikeusneuvokset Salervo, Jalanko, Mörä, Haarmann ja Paasikoski</p>
      </div>
    </div>
  </finlex:content>
</finlex:document>
