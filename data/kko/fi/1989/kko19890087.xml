<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890087</dcterms:identifier>
  <finlex:ecliIdentifier>ECLI:FI:KKO:1989:87</finlex:ecliIdentifier>
  <dcterms:title>KKO:1989:87</dcterms:title>
  <dcterms:description>
    <p>
      <strong>Tekijänoikeus</strong>
      <span>Asiavaltuus</span>
      <span>Tekijänoikeuden loukkaaminen</span>
    </p>
  </dcterms:description>
  <finlex:registerNumber>S87/1305</finlex:registerNumber>
  <dcterms:date pvm="19880323">1988-03-23</dcterms:date>
  <finlex:fileCopyNumber>2227</finlex:fileCopyNumber>
  <dcterms:issued pvm="19890821">1989-08-21</dcterms:issued>
  <dcterms:abstract>
    <p>Yrityksillä, jotka ammattimaisesti harjoittivat videokasettien vuokraamista, oli kantajan puhevalta tekijänoikeuden loukkaamista koskevassa jutussa, vaikka selvitys jutussa kysymyksessä olleiden 93 elokuvan levitysoikeuksien luovutussarjoista oli esitetty vain esimerkein.</p>
    <p>Vastaaja, joka oli ostanut ulkomailta videokasetteja ja myynyt niitä Suomessa, tuomittiin suorittamaan hyvitystä. Tekijänoikeuslain 23 §:n levitysoikeuden niin sanottua konsumoitumista eli raukeamista tarkoittava säännös ei koskenut elokuvateosta.</p>
    <p>Ään.</p>
  </dcterms:abstract>
  <p>TekijänoikeusL 23 §</p>
  <dcterms:tableOfContents>
    <a href="19890087aloa0">ASIAN KÄSITTELY ALEMMISSA OIKEUKSISSA</a>
    <a href="19890087mhaku0">MUUTOKSENHAKU KORKEIMMASSA OIKEUDESSA</a>
    <a href="19890087yloa0">KORKEIMMAN OIKEUDEN RATKAISU 21.8.1989</a>
  </dcterms:tableOfContents>
  <finlex:content id="s19890087.kko">
    <div>
      <h2 id="19890087aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Suomen Ääni- ja kuvatallennetuottajat r.y.:n kanne</h3>
        <p>Suomen Ääni- ja kuvatallennetuottajat r.y. on Valintatalo Oy:lle tiedoksi annetun haasteen nojalla kanteenaan ja sitä kehitellessään kertonut seuraavaa:</p>
        <p>Valintatalo Oy oli hankkinut ulkomailta videotallenteina elokuvateokset 1) The Long Good Friday, 2) Monty Python's Life of Brian, 3) The Elephant Man, 4) The Jazz Singer, 5) The Deer Hunter, 6) One Flew over the Cuckoo's Nest, 7) Cross of Iron, 8) Driver, 9) Convoy, 10) It Should not Happen to a Vet, 11) Sweeney II, 12) Sweeney, 13) Bob Marley and the Wailers, 14) Time Bandits, 15) The Lord of the Rings, 16) Times Square, 17) Paul McCartney &amp; The Wings Rockshows, 18) Murder on the Orient Express, 19) Death on the Nile, 20) The Man who Fell to Earth, 21) S.P.Y.S., 22) The Land that Time Forgot, 23) The Conquest of Everest, 24) Can't Stop the Music, 25) S.O.S. Titanic, 26) The Lady Killers, 27) Stardust, 28) The Young Ones, 29) That'll Be the Day, 30) Immoral Tales, 31) Mirror Crack'd, 32) Tess, 33) Southers Comfort, 34) Butterfly, 35) Monty Python's Life at the Hollywood, 36) Pretty Baby, 37) Escape from Alcatraz, 38) The Electric Horseman, 39) Xanadu, 40) The Blues Brothers, 41) Coma, 42) The Hunter, 43) The Island, 44) Heaven Can Wait, 45) Animal House, 46) The Warriors, 47) Buck Rogers, 48) Airport 77, 49) Jaws II, 50) Smokey and the Bandit, 51) Jaws, 52) Dracula, 53) 2001 Space Odyssey, 54) Being there, 55) The Night at the Opera, 56) Ben Hur, 57) The Godfather, 58) Star Trek, 59) Jailhouse Rock, 60) Tarzan the Ape Man, 61) Love Story, 62) The Dirty Dozen, 63) Chinatown, 64) Fame, 65) Shane, 66) Barbarella, 67) Psycho, 68) Saturday Night Fever, 69) The Sting, 70) True Grit, 71) Battlestar Calactica, 72) Grease, 73) Jesus Christ Superstar, 74) Ten Commandments, 75) Star Trek -the Motion Picture, 76) Smurf's and the Magic Flute, 77) Godfather II, 78) High Plains Drifter, 79) Airplane II, 80) The Battle of Midway, 81) Emmanuelle, 82) Monty Python and the Holy Grail, 83) The Stud, 84) The Bitch, 85) The Brute, 86) Emily, 87) Emmanuelle II, 88) Flash Gordon, 89) Abba Music Show, 90) The Postman always Rings twice, 91) Kentucky Fried Movie, 92) The 39 Steps, 93) Soldier Blue, 94) Scanners, 95) Halloween, 96) Caligula, 97) The Night Porter, 98) Breaking Glass, 99) Goodbye Norma Jean ja 100) The Kidnapping of the President. Yksinoikeus näiden elokuvateosten levittämiseen videotallenteina Suomessa kuului elokuvien 1-5 osalta Rautakirja Oy:lle, elokuvien 36-80 osalta Esselte Oy:lle, elokuvien 81-87 osalta Oy Musiikki Fazer Musik Ab:lle, elokuvien 88-91 osalta Oy Europa Vision Ab:lle, elokuvan 92 osalta Barium Oy:lle, elokuvien 93-97 osalta Oy Nordic Video Ab:lle sekä elokuvien 98-100 osalta Oy Arbitrage Ab:lle.</p>
        <p>Valintatalo Oy oli ilman edellä mainittujen yksinoikeuksien haltijoiden lupaa 1.8.1982 alkaen talossa numero 2 Mikonkadun varrella Helsingin kaupungissa sijaitsevassa myymälässään saattanut yleisön saataviin edellä luetellut elokuvateokset tarjoamalla 1-91 sekä 93-97 kohdassa tarkoitettujen 96 eri elokuvateoksen videotallenteet vuokrattaviksi sekä pitämällä 92 ja 98-100 kohdassa mainittujen neljän eri elokuvateoksen videotallenteita kaupan, 1-12 sekä 14-34 kohdassa lueteltujen 33 elokuvateoksen osalta 113 viikon ajan, 13 ja 35 kohdassa mainittujen kahden elokuvateoksen osalta 35 viikon ajan, 36, 38-45, 47-61, 63-79, 88-95 ja 97 kohdassa tarkoitettujen 50 elokuvateoksen osalta kahden vuoden kolmen kuukauden ajan, 37, 46, 62, 80, 96 sekä 98-100 kohdassa lueteltujen kahdeksan elokuvateoksen osalta kahdeksan kuukauden ajan sekä 81-87 kohdassa mainittujen seitsemän elokuvateoksen osalta 26 kuukauden ajan.</p>
        <p>Sen vuoksi ja kun Valintatalo Oy oli siten tekijänoikeuslain 1 §:n 1 momentin, 2 §:n ja 39 §:n 1 momentin vastaisesti saattanut yleisön saataviin edellä luetellut elokuvateokset, Suomen Ääni- ja kuvatallennetuottajat r.y. (ÄTK), jolle Rautakirja Oy, Esselte Oy, Oy Musiikki Fazer Musik Ab, Oy Europa Vision Ab, Barium Oy, Oy Nordic Video Ab ja Oy Arbitrage Ab olivat siirtäneet oikeutensa kantajina, on vaatinut, että Valintatalo Oy velvoitettaisiin suorittamaan sille sanotun lain 57 §:n 1 momentin mukaisena kohtuullisena hyvityksenä jokaisen 1-100 kohdassa mainitun elokuvateoksen osalta kaksinkertaisena se määrä, minkä yhtiö laillisesti toimiessaan edellä luetelluille yksinoikeuksien haltijoille liikevaihtoveron osuudella sekä 1-91 ja 93-97 kohdassa mainittujen 96 eri elokuvateoksen osalta myös kasetin hinnalla 50 markalla vähennettynä olisi joutunut maksamaan, 1-12 sekä 14-34 kohdassa lueteltujen 33 elokuvateoksen osalta 23 viiden viikon vuokrakaudelta, ensimmäiseltä 240, yhdeksältä seuraavalta 110 ja niitä seuraavilta kolmeltatoista 115 markan kausivuokran mukaan laskettuna eli jokaisen 33 elokuvateoksen kohdalta 4.478 markkaa, 13 ja 35 kohdassa mainittujen kahden elokuvateoksen osalta seitsemältä viiden viikon vuokrakaudelta, ensimmäiseltä 240 ja kuudelta seuraavalta 110 markan kausivuokran mukaan laskettuna eli kummankin elokuvateoksen kohdalta erikseen 1.412 markkaa, 36, 38-45, 47-61 sekä 63-79 kohdassa lueteltujen 41 elokuvateoksen kohdalta kolmelta vuodelta 791 markan 50 pennin vuosivuokran mukaan laskettuna eli jokaisen 41 elokuvateoksen osalta erikseen 3.889 markkaa 16 penniä, 37, 46, 62 ja 80 kohdassa tarkoitettujen neljän elokuvateoksen osalta yhdeltä vuodelta 791 markan 50 pennin vuosivuokran mukaan laskettuna eli jokaisen neljän elokuvateoksen kohdalta 1.229 markkaa 72 penniä, 81-87 kohdassa sanottujen seitsemän elokuvateoksen osalta 26 kuukaudelta, ensimmäiseltä 160, toiselta 145, kolmannelta 130 ja niitä seuraavilta 23 kuukaudelta 110 markan kuukausivuokran mukaan laskettuna eli jokaisen seitsemän elokuvateoksen kohdalta erikseen 4.881 markkaa 20 penniä, 88-91 kohdassa mainittujen neljän elokuvateoksen osalta kolmelta vuodelta, ensimmäiseltä 800 ja kahdelta seuraavalta 920 markan vuosivuokran mukaan laskettuna eli jokaisen neljän elokuvateoksen kohdalta 4.335 markkaa 20 penniä, 92 kohdassa sanotun elokuvateoksen osalta 795 markan myyntihinnan mukaan laskettuna 1.335 markkaa 60 penniä, 93-95 ja 97 kohdassa lueteltujen neljän elokuvateoksen osalta kahdelta ja puolelta vuodelta, ensimmäiseltä ja toiselta vuodelta 880 markan vuosivuokran ja niitä seuraavalta puolelta vuodelta 610 markan puolivuotisvuokran mukaan laskettuna eli jokaisen neljän elokuvateoksen kohdalta 3.881 markkaa 60 penniä, 96 kohdassa mainitun elokuvateoksen osalta yhdeltä vuodelta 880 markan vuosivuokran mukaan laskettuna 1.378 markkaa 40 penniä, 98 ja 99 kohdassa sanottujen kahden elokuvateoksen osalta 790 markan myyntihinnan mukaan laskettuna eli kummankin elokuvateoksen kohdalta erikseen 1.327 markkaa 20 penniä sekä 100 kohdassa mainitun elokuvateoksen osalta 975 markan myyntihinnan mukaan 1.638 markkaa, eli Rautakirja Oy:n osuutena 1-35 kohdassa mainituista elokuvateoksista 150.598 markkaa, Esselte Oy:n osuutena 36-80 kohdassa luetelluista elokuvateoksista 164.366 markkaa 98 penniä, oikeastaan 164.374 markkaa 44 penniä, Oy Musiikki Fazer Musik Ab:n osuutena 81-87 kohdassa sanotuista elokuvateoksista 34.168 markkaa 40 penniä, Oy Europa Vision Ab:n osuutena 88-91 kohdassa mainituista elokuvateoksista 17.340 markkaa 80 penniä, Barium Oy:n osuutena 92 kohdassa sanotusta elokuvateoksesta 1.335 markkaa 60 penniä, Oy Nordic Video Ab:n osuutena 93-97 kohdassa luetelluista elokuvateoksista 16.904 markkaa 80 penniä sekä Oy Arbitrage Ab:n osuutena 98-100 kohdassa tarkoitetuista elokuvateoksista 4.192 markkaa 40 penniä, oikeastaan 4.292 markkaa 40 penniä, yhteensä 389.014 markkaa 44 penniä 16 prosentin korkoineen jaksoteltuna eri elokuvateosten osalta edellä kerrottujen sopimuskausien aikana kertyneelle pääomalle 1.8.1982 alkaen.</p>
        <p>Lisäksi Suomen Ääni- ja kuvatallennetuottajat r.y. on vaatinut, että Valintatalo Oy:n hallussa olevat edellä 1-100 kohdassa lueteltujen elokuvateosten videotallenteet tekijänoikeudesta kirjallisiin ja taiteellisiin teoksiin annetun lain 58 §:n 1 momentin nojalla määrättäisiin hävitettäviksi sekä että Valintatalo Oy velvoitettaisiin korvaamaan yhdistyksen oikeudenkäyntikulut 35.000 markalla.</p>
      </div>
      <div>
        <h3>Valintatalo Oy:n oikeudenkäyntiväite</h3>
        <p>Valintatalo on vaatinut, että kanne jätetään tutkimatta, koska kantajayhdistyksellä ei ole puhevaltaa.</p>
      </div>
      <div>
        <h3>Helsingin raastuvanoikeuden väitepäätös 15.6.1983</h3>
        <p>Koska kantaja on esittänyt asiakirjan, jolla eräs tallennetuottaja on ennen tämän oikeudenkäynnin alkua siirtänyt kantajalle oikeuden omissa nimissään käydä oikeutta puheena olevista sinänsä luovutettavissa olevista tekijänoikeuteen perustuvista korvauksista, ja saattanut todennäköiseksi, että sillä on tuollainen oikeus muidenkin kysymyksessä olevien tallennetuottajien osalta, raastuvanoikeus on hylännyt väitteen.</p>
      </div>
      <div>
        <h3>Valintatalo Oy:n vastine pääasiassa</h3>
        <p>Valintatalo Oy on kiistänyt kanteen ja vaatinut sen hylkäämistä sekä oikeudenkäyntikulujensa korvaamista. Yhtiö on ilmoittanut ostaneensa ulkomailta siellä valmistettuja videotallenteita, joista osa oli saattanut koskea kanteessa lueteltuja elokuvateoksia, sekä pitäneensä niitä vuokrattavina ja kaupan talossa numero 2 Mikonkadun varrella Helsingissä sijaitsevassa myymälässään elokuun 1 päivästä 1982 lokakuun 31 päivään 1984. Koska sanotut videotallenteet oli valmistettu ja laskettu liikkeelle laillisesti ja koska yhtiö oli ne laillisesti ostanut ulkomailta, sillä oli ilman kenenkään lupaa ollut oikeus pitää niitä Suomessa hallussaan samoin kuin myydä ja vuokrata niitä. Tekijänoikeuslaissa ei ollut säännöksiä videotallenteista eikä oikeuskäytäntökään osoittanut, että videonauhalle tallennettua elokuvaa olisi lain tarkoittamassa mielessä ollut pidettävä elokuvateoksena. Lain 23 §:stä ilmenevän oikeusohjeen mukaan elokuvateostakin sen julkaisemisen jälkeen sai sitä paitsi ilman kenenkään lupaa levittää edelleen ja näyttää julkisesti. Mitä sitten esitetyn korvausvaatimuksen määrään tuli, videotallenteiden myynnistä ja vuokrauksesta oli Valintatalo Oy:lle kertynyt voittoa edellä mainitulta ajalta tallennetta kohden 13 markkaa 60 penniä.</p>
      </div>
      <div>
        <h3>Helsingin raastuvanoikeuden päätös 29.4.1985</h3>
        <p>Raastuvanoikeus on katsonut selvitetyksi, että Valintatalo Oy oli, ostettuaan ulkomailta kanteen 1-12, 14-34, 36, 38-45, 47-61, 63-79, 81-95 ja 97-100 kohdassa lueteltujen 93 eri elokuvateoksen videotallenteet, joiden elokuvateosten esittämiseen yksinomainen oikeus Suomessa videotallenteina kuului 1-12 ja 14-34 kohdan osalta Rautakirja Oy:lle, 36, 38-45, 47-61 ja 63-79 kohdan osalta Esselte Oy:lle, 81-87 kohdan osalta Oy Musiikki Fazer Musik Ab:lle, 88-91 kohdan osalta Oy Europa Vision Ab:lle, 92 kohdan osalta Barium Oy:lle, 93-95 ja 97 kohdan osalta Oy Nordic Video Ab:lle ja 98-100 kohdan osalta Oy Arbitrage Ab:lle, ilman edellä mainittujen yksinoikeuksien haltijoiden lupaa elokuun 1 päivästä 1982 alkaen talossa numero 2 Mikonkadun varrella Helsingissä sijaitsevassa myymälässään saattanut ne kanteessa ilmenevinä aikoina yleisön saataviin tarjoamalla 1-12, 14-34, 36, 38-45, 47-61, 63-79, 81-91, 93-95 ja 97 kohdassa mainittujen 89 eri elokuvateoksen videotallenteet vuokrattaviksi sekä pitämällä 92 ja 98-100 kohdassa sanottujen neljän eri elokuvateoksen videotallenteita kaupan, mutta jääneen näyttämättä, että Valintatalo Oy olisi pitänyt kanteen 13, 35, 37, 46, 62, 80 ja 96 kohdassa tarkoitettuja elokuvateoksia koskevia videotallenteita vuokrattavina. Tämän vuoksi ja koska videonauhalle tallennettua elokuvaa oli tekijänoikeuslain tarkoittamassa mielessä pidettävä elokuvateoksena ja koska sanotun lain 23 §:n säännös, sellaisena kuin se oli voimassaolevassa laissa, ei koskenut elokuvateosta ja kun Valintatalo Oy näin ollen oli käyttänyt kanteen 1-12, 14-34, 36, 38-45, 47-61, 63-79, 81-95 ja 97-100 kohdassa lueteltuja elokuvateoksia vastoin edellä mainittua lakia, raastuvanoikeus on harkinnut oikeaksi, hyläten kanteen enemmältä osalta, velvoittaa Valintatalo Oy:n suorittamaan Suomen Ääni- ja kuvatallennetuottajat r.y.:lle mainitun lain 57 §:n 1 momentin tarkoittamana kohtuullisena hyvityksenä jokaisen edellä 1-12, 14-34, 36, 38-45, 47-61, 63-79, 81-95 ja 97-100 kohdassa mainitun elokuvateoksen osalta kaksinkertaisena sen määrän, minkä yhtiö laillisesti menetellessään edellä mainituille yksinoikeuksien haltijoille liikevaihtoveron osuudella sekä 1-12, 14-34, 36, 38-45, 47-61, 63-79, 81-91, 93-95 ja 97 kohdan osalta myös kasetin hinnalla 50 markalla vähennettynä olisi joutunut maksamaan, laskettuna muutoin kanteessa ilmenevillä perusteilla mutta 1-12 ja 14-34 kohdassa mainittujen elokuvateosten osalta, ensimmäiseltä viiden viikon vuokrakaudelta 240, seuraavilta kymmeneltä 110 ja niitä seuraavilta 12:lta 115 markan kausivuokran mukaan, eli, 1-12 ja 14-34 kohdassa lueteltujen 33 elokuvateoksen osalta jokaisen niistä kohdalta erikseen 4.469 markkaa 60 penniä, 36, 38-45, 47-61 ja 63-79 kohdasta ilmenevien 41 elokuvateoksen kohdalta jokaisen niistä osalta erikseen 3.889 markkaa 16 penniä, 81-87 kohdassa mainittujen seitsemän elokuvateoksen osalta jokaisen niistä kohdalta erikseen 4.881 markkaa 20 penniä, 88-91 kohdassa tarkoitettujen neljän elokuvateoksen kohdalta jokaisen niistä osalta erikseen 4.335 markkaa 20 penniä, 92 kohdassa sanotun elokuvateoksen osalta 1.335 markkaa 60 penniä, 93-95 ja 97 kohdassa lueteltujen neljän elokuvateoksen osalta jokaisen niistä kohdalta erikseen 3.881 markkaa 60 penniä, 98 ja 99 kohdassa mainittujen kahden elokuvateoksen osalta kummankin niistä kohdalta erikseen 1.327 markkaa 20 penniä sekä 100 kohdassa sanotun elokuvateoksen osalta 1.638 markkaa, yhteensä 379.615 markkaa 96 penniä sekä tuolle määrälle korkoa, Rautakirja Oy:n osuudesta 147.496 markasta 80 pennistä 10.005 markalle 60 pennille 6 prosentin mukaan elokuun 1 päivästä 1982 lukien, kymmenelle 6.098 markan 40 pennin erälle, ensimmäiselle 6 prosentin mukaan syyskuun 5 päivästä 1982 lukien, toiselle 6 prosentin mukaan lokakuun 10 päivästä 1982 lukien, kolmannelle 6 prosentin mukaan marraskuun 14 päivästä 1982 lukien, neljännelle 6 prosentin mukaan joulukuun 19 päivästä 1982 lukien, viidennelle 16 prosentin mukaan tammikuun 23 päivästä 1983 lukien, kuudennelle 16 prosentin mukaan helmikuun 27 päivästä 1983 lukien, seitsemännelle 16 prosentin mukaan huhtikuun 3 päivästä 1983 lukien, kahdeksannelle 16 prosentin mukaan toukokuun 8 päivästä 1983 lukien, yhdeksännelle 16 prosentin mukaan kesäkuun 12 päivästä 1983 lukien ja kymmenennelle 16 prosentin mukaan heinäkuun 17 päivästä 1983 lukien sekä kahdelletoista 6.375 markan 60 pennin erälle 16 prosentin mukaan, ensimmäiselle elokuun 21 päivästä 1983 lukien, toiselle syyskuun 25 päivästä 1983 lukien, kolmannelle lokakuun 30 päivästä 1983 lukien, neljännelle joulukuun 4 päivästä 1983 lukien, viidennelle tammikuun 8 päivästä 1984 lukien, kuudennelle helmikuun 12 päivästä 1984 lukien, seitsemännelle maaliskuun 18 päivästä 1984 lukien, kahdeksannelle huhtikuun 22 päivästä 1984 lukien, yhdeksännelle toukokuun 27 päivästä 1984 lukien, kymmenennelle heinäkuun 1 päivästä 1984 lukien, yhdennelletoista elokuun 5 päivästä 1984 lukien ja kahdennelletoista syyskuun 9 päivästä 1984 lukien, Esselte Oy:n osuudesta 159.455 markasta 56 pennistä 50.418 markalle 52 pennille 6 prosentin mukaan elokuun 1 päivästä 1982 lukien sekä kahdelle 54.518 markan 52 pennin erälle 16 prosentin mukaan, ensimmäiselle elokuun 1 päivästä 1983 ja toiselle elokuun 1 päivästä 1984 lukien, Oy Musiikki Fazer Musik Ab:n osuudesta 34.168 markasta 40 pennistä 1.181 markalle 60 pennille 6 prosentin mukaan elokuun 1 päivästä 1982 lukien, 1.705 markalle 20 pennille 6 prosentin mukaan syyskuun 1 päivästä 1982 lukien, 1.528 markalle 80 pennille 6 prosentin mukaan lokakuun 1 päivästä 1982 lukien sekä 23:lle 1.293 markan 60 pennin erälle, ensimmäiselle 6 prosentin mukaan marraskuun 1 päivästä 1982 lukien, toiselle 6 prosentin mukaan joulukuun 1 päivästä 1982 lukien, kolmannelle 16 prosentin mukaan tammikuun 1 päivästä 1983 lukien, neljännelle 16 prosentin mukaan helmikuun 1 päivästä 1983 lukien, viidennelle 16 prosentin mukaan maaliskuun 1 päivästä 1983 lukien, kuudennelle 16 prosentin mukaan huhtikuun 1 päivästä 1983 lukien, seitsemännelle 16 prosentin mukaan toukokuun 1 päivästä 1983 lukien, kahdeksannelle 16 prosentin mukaan kesäkuun 1 päivästä 1983 lukien, yhdeksännelle 16 prosentin mukaan heinäkuun 1 päivästä 1983 lukien, kymmenennelle 16 prosentin mukaan elokuun 1 päivästä 1983 lukien, yhdennelletoista 16 prosentin mukaan syyskuun 1 päivästä 1983 lukien, kahdennelletoista 16 prosentin mukaan lokakuun 1 päivästä 1983 lukien, kolmannelletoista 16 prosentin mukaan marraskuun 1 päivästä 1983 lukien, neljännelletoista 16 prosentin mukaan joulukuun 1 päivästä 1983 lukien, viidennelletoista 16 prosentin mukaan tammikuun 1 päivästä 1984 lukien, kuudennelletoista 16 prosentin mukaan helmikuun 1 päivästä 1984 lukien, seitsemännelletoista 16 prosentin mukaan maaliskuun 1 päivästä 1984 lukien, kahdeksannelletoista 16 prosentin mukaan huhtikuun 1 päivästä 1984 lukien, yhdeksännelletoista 16 prosentin mukaan toukokuun 1 päivästä 1984 lukien, kahdennellekymmenennelle 16 prosentin mukaan kesäkuun 1 päivästä 1984 lukien, kahdennellekymmenennelle-ensimmäiselle 16 prosentin mukaan heinäkuun 1 päivästä 1984 lukien, kahdennellekymmenennelletoiselle 16 prosentin mukaan elokuun 1 päivästä 1984 lukien ja kahdennellekymmenennellekolmannelle 16 prosentin mukaan syyskuun 1 päivästä 1984 lukien, Oy Europa Vision Ab:n osuudesta 17.340 markasta 80 pennistä 4.976 markalle 6 prosentin mukaan elokuun 1 päivästä 1982 lukien sekä kahdelle 6.182 markan 40 pennin erälle 16 prosentin mukaan, ensimmäiselle elokuun 1 päivästä 1983 ja toiselle elokuun 1 päivästä 1984 lukien, Barium Oy:n osuudelle 1.335 markalle 60 pennille 6 prosentin mukaan elokuun 1 päivästä 1982 lukien, Oy Nordic Video Ab:n osuudesta 15.526 markasta 40 pennistä 5.513 markalle 60 pennille 6 prosentin mukaan elokuun 1 päivästä 1982 lukien, 5.913 markalle 60 pennille 16 prosentin mukaan elokuun 1 päivästä 1983 lukien ja 4.099 markalle 20 pennille 16 prosentin mukaan elokuun 1 päivästä 1984 lukien sekä Oy Arbitrage Ab:n osuudelle 4.292 markalle 40 pennille 6 prosentin mukaan elokuun 1 päivästä 1982 lukien.</p>
        <p>Lisäksi Suomen Ääni- ja kuvatallennetuottajat r.y. on oikeutettu tekijänoikeuslain 58 §:n 1 momentin nojalla asianomaisen viranomaisen välityksellä Valintatalo Oy:n hallusta takavarikoimaan edellä 1-12, 14-34, 36, 38-45, 47-61, 63-79, 81-95 ja 97-100 kohdassa mainittuja elokuvateoksia koskevat yleisön saataviin saatetut videotallenteet, jotka takavarikkoon ottamisen jälkeen oli hävitettävä. Valintatalo Oy on velvoitettu suorittamaan Suomen Ääni- ja kuvatallennetuottajat r.y.:lle korvaukseksi oikeudenkäyntikuluista 35.000 markkaa.</p>
      </div>
      <div>
        <h3>Helsingin hovioikeuden tuomio 30.9.1987</h3>
        <p>Valintatalo Oy on saattanut jutun hovioikeuden tutkittavaksi uudistaen aikaisemmin esittämänsä vaatimukset ja katsoen, ettei Suomen Ääni- ja kuvatallennetuottajat r.y.:llä ollut kanneoikeutta, koska se ei ollut esittänyt asianmukaisesti tekijänoikeuden siirtoketjua. Siksi se oli vaatinut, että mikäli kanne tutkittaisiin, se hylättäisiin ja että yhdistys velvoitettaisiin korvaamaan yhtiön oikeudenkäyntikulut asiassa. Hovioikeus, jossa yhdistys on vastannut muutoksenhakemukseen, on todennut oikaisuna raastuvanoikeuden päätökseen, että sen sivulla 8 luetelluilla yhtiöillä eli Rautakirja Oy:llä ynnä muilla oli ollut siinä mainittujen 93 eri elokuvateoksen videotallenteiden osalta yksinomainen oikeus Suomessa niiden levittämiseen eikä esittämiseen, kuten raastuvanoikeuden päätöksessä oli erheellisesti kerrottu.</p>
        <p>Näin oikaistuna hovioikeus on hyväksynyt raastuvanoikeuden päätöksen perusteluineen.</p>
        <p>Valintatalo Oy on velvoitettu korvaamaan Suomen Ääni- ja kuvatallennetuottajat r.y:n vastauskulut 1.800 markalla.</p>
      </div>
    </div>
    <div>
      <h2 id="19890087mhaku0">MUUTOKSENHAKU KORKEIMMASSA OIKEUDESSA</h2>
      <p>Valintatalo Oy:lle on myönnetty valituslupa 20.1.1988. Suomen Ääni- ja kuvatallennetuottajat r.y. on vastannut muutoksenhakemukseen ja samalla vaatinut korvausta vastauskuluistaan korkoineen.</p>
    </div>
    <div>
      <h2 id="19890087yloa0">KORKEIMMAN OIKEUDEN RATKAISU 21.8.1989</h2>
      <div>
        <h3>Ratkaisu oikeudenkäyntiväitteen johdosta</h3>
        <p>Suomen Ääni- ja kuvatallennetuottajat r.y. on esittänyt erilaista asiakirjaselvitystä edustamiensa yhtiöiden eli Rautakirja Oy:n, Esselte Oy:n, Oy Musiikki Fazer Ab:n, Oy Europa Vision Ab:n, Barium Oy:n ja Oy Arbitrage Ab:n eri ulkomaisilta yhtiöiltä saamasta yksinoikeudesta levittää kanteessa tarkoitettuja elokuvia Suomessa videokasetteina kotikatseluun. Osin tämä selvitys käsittää tekijänoikeuden rekisteröintitodistuksista alkavan ja erilaisten todistusten ja sopimusten osoittamalla tavalla edustettuina oleviin yhtiöihin saakka ulottuvan oikeuksien siirtoketjun. Tällainen selvitys on kuitenkin vain esimerkinomaista eli se on esitetty vain muutamien elokuvien osalta. Useimpien elokuvien osalta siirtoketjua ei ole selvitetty kokonaan, vaan siitä on esitetty sopimuksia joko ketjun alusta, keskivaiheilta tai lopusta.</p>
        <p>Aukottoman selvityksen esittäminen kaikkien kysymyksessä olevien elokuvien osalta olisi ollut erittäin vaikeaa paitsi elokuvien suuren määrän vuoksi myös siitä syystä, että niiden levittämisoikeuksia on siirretty monessa maassa ja monessa vaiheessa yritykseltä toiselle yritysten organisaatiomuotojenkin välillä muuttuessa. Kiistäessään kantajan puhevallan jutussa Valintatalo Oy ei ole väittänyt, että näiden elokuvien videotallenteiden levitysoikeudet kotikatseluun Suomessa olisivat jollakin muulla kuin kantajan ilmoittamilla yhtiöillä. Jutussa esitetyn kirjeenvaihdon perusteella on pääteltävissä, että puheena olevat suomalaisyhtiöt toimivat asiassa normaalin kaupallisen sopimusketjun osina johtaen oikeutensa elokuvien alkuperäistuottajilta.</p>
        <p>Videotallenteiden varustaminen suomenkielisillä teksteillä ei vaikuta niiden levitysoikeuksiin.</p>
        <p>Jutussa ei ole kysymys siitä, kuka on näiden elokuvien tekijänoikeuksien alkuperäinen haltija. Sen vuoksi kantajan puhevallasta esitetty selvitys on riittävä asiakirjaselvityksen osittaisesta aukollisuudesta ja esimerkinomaisuudesta huolimatta. Näin ollen oikeudenkäyntiväitteestä annettua ratkaisua ei muuteta.</p>
      </div>
      <div>
        <h3>Pääasiaratkaisun perustelut</h3>
        <p>Kysymyksessä oleville videokaseteille on tallennettu elokuvateoksia. Elokuvateoksen tekijänoikeuden haltijan yksinoikeuteen kuuluu tekijänoikeuslain 2 §:n mukaan muun muassa oikeus levittää teoksen kappaleita yleisön keskuuteen. Tekijän yksinoikeutta määrätä teoksestaan on rajoitettu tekijänoikeuslain 2 luvun säännöksin. Rajoitukset kohdistuvat eri tavoin eri teostyyppeihin. Levitysoikeuden rajoittamista tarkoittavat 23 ja 25 §:n säännökset. Edellinen koskee kirjallisia teoksia ja sävellysteoksia, jälkimmäinen taideteoksia. Tekijänoikeuden haltijan yksinomaisen levitysoikeuden rajoituksia ei siten ole säädetty elokuvateoksia koskeviksi. Sen vuoksi elokuvateoksen kappaleita, joita kysymyksessä olevat videokasetit ovat, ei saa levittää ilman tekijänoikeuden haltijan lupaa.</p>
        <p>Tekijänoikeuslain 57 §:n 1 momentin mukaan on tekijänoikeuden haltijalle suoritettava kohtuullinen hyvitys lainvastaisesta teoksen käyttämisestä. Tämän hyvityksen on velvollinen suorittamaan myös se, joka ei ole syyllistynyt tuottamukseen. Hyvitykseen ei siten sisälly vahingonkorvauksellista ainesta vaan hyvitys määräytyy normaalien käyttökorvausten eli lisenssimaksujen mukaisesti. Hyvityksen määrääminen lisenssimaksujen mukaisena ei ole myöskään tekijänoikeudenhaltijaa kohtaan kohtuutonta, koska hän voi lain 57 §:n 2 momentin mukaan tahallisuuden tai tuottamuksen ollessa kysymyksessä saada korvauksen kaikesta kärsimästään vahingosta.</p>
        <p>Kantaja ei ole jutussa lainkaan vaatinut vahingonkorvausta vaan ainoastaan hyvitystä luvattomasta käyttämisestä. Hyvityksenä se on vaatinut Korkeimman oikeuden kantaan vedoten kaksinkertaista lisenssimaksua. Korkein oikeus ei kuitenkaan ole antanut sellaista tuomiota, jossa ennakkopäätöksellä olisi vahvistettu tekijänoikeuslain 57 §:n 1 momentissa tarkoitetun hyvityksen arviointi- tai laskemistapa (kts. KKO 1968 II 81).</p>
        <p>Korkein oikeus päätyy esittämillään perusteilla siihen, että vastaajan on suoritettava kantajalle tekijänoikeuslain 57 §:n 1 momentissa tarkoitettuna hyvityksenä jutussa selvitettyjen lisenssimaksujen määrät alempien oikeuksien mainitsemin vähennyksin.</p>
      </div>
      <div>
        <h3>Tuomiolauselma</h3>
        <p>Korkein oikeus velvoittaa kanteen enemmälti hyläten Valintatalo Oy:n suorittamaan Suomen Ääni- ja kuvatallennetuottajat r.y.:lle tekijänoikeuslain 57 §:n 1 momentin tarkoittamana kohtuullisena hyvityksenä jokaisen edellä 1-12, 14-34, 36, 38-45, 47-61, 63-79, 81-95 ja 97-100 kohdassa mainitun elokuvateoksen osalta sen määrän, minkä yhtiö laillisesti menetellessään edellä mainituille yksinoikeuksien haltijoille liikevaihtoveron osuudella sekä 1-12, 14-34, 36, 38-45, 47-61, 63-79, 81-91, 93-95 ja 97 kohdan osalta myös kasetin hinnalla 50 markalla vähennettynä olisi joutunut maksamaan, laskettuna muutoin kanteessa ilmenevillä perusteilla mutta 1-12 ja 14-34 kohdassa mainittujen elokuvateosten osalta, ensimmäiseltä viiden viikon vuokrakaudelta 240, seuraavilta kymmeneltä 110 ja niitä seuraavilta 12:lta 115 markan kausivuokran mukaan, eli, 1-12 ja 14-34 kohdassa lueteltujen 33 elokuvateoksen osalta jokaisen kohdalta niistä erikseen 2.234 markkaa 80 penniä, 36, 38-45, 47-61 ja 63-79 kohdasta ilmenevien 41 elokuvateoksen kohdalta jokaisen niistä osalta erikseen 1.944 markkaa 58 penniä, 81-87 kohdassa mainittujen seitsemän elokuvateoksen osalta jokaisen niistä kohdalta erikseen 2.440 markkaa 60 penniä, 88-91 kohdassa tarkoitettujen neljän elokuvateoksen kohdalta jokaisen niistä osalta erikseen 2.167 markkaa 60 penniä, 92 kohdassa sanotun elokuvateoksen osalta 667 markkaa 80 penniä, 93-95 ja 97 kohdassa lueteltujen neljän elokuvateoksen osalta jokaisen niistä kohdalta erikseen 1.940 markkaa 80 penniä, 98 ja 99 kohdassa mainittujen kahden elokuvateoksen osalta kummankin niistä kohdalta erikseen 663 markkaa 60 penniä sekä 100 kohdassa sanotun elokuvateoksen osalta 819 markkaa, yhteensä 189.807 markkaa 98 penniä sekä tuolle määrälle korkoa Rautakirja Oy:n osuudesta 73.748 markasta 40 pennistä 5.002 markalle 80 pennille 6 prosentin mukaan elokuun 1 päivästä 1982 lukien, kymmenelle 3.049 markan 20 pennin erälle, ensimmäiselle 6 prosentin mukaan syyskuun 5 päivästä 1982 lukien, toiselle 6 prosentin mukaan lokakuun 10 päivästä 1982 lukien, kolmannelle 6 prosentin mukaan marraskuun 14 päivästä 1982 lukien, neljännelle 6 prosentin mukaan joulukuun 19 päivästä 1982 lukien, viidennelle 16 prosentin mukaan tammikuun 23 päivästä 1983 lukien, kuudennelle 16 prosentin mukaan helmikuun 27 päivästä 1983 lukien, seitsemännelle 16 prosentin mukaan huhtikuun 3 päivästä 1983 lukien, kahdeksannelle 16 prosentin mukaan toukokuun 8 päivästä 1983 lukien, yhdeksännelle 16 prosentin mukaan kesäkuun 12 päivästä 1983 lukien ja kymmenennelle 16 prosentin mukaan heinäkuun 17 päivästä 1983 lukien sekä kahdelletoista 3.187 markan 80 pennin erälle 16 prosentin mukaan, ensimmäiselle elokuun 21 päivästä 1983 lukien, toiselle syyskuun 25 päivästä 1983 lukien, kolmannelle lokakuun 30 päivästä 1983 lukien, neljännelle joulukuun 4 päivästä 1983 lukien, viidennelle tammikuun 8 päivästä 1984 lukien, kuudennelle helmikuun 12 päivästä 1984 lukien, seitsemännelle maaliskuun 18 päivästä 1984 lukien, kahdeksannelle huhtikuun 22 päivästä 1984 lukien, yhdeksännelle toukokuun 27 päivästä 1984 lukien, kymmenennelle heinäkuun 1 päivästä 1984 lukien, yhdennelletoista elokuun 5 päivästä 1984 lukien ja kahdennelletoista syyskuun 9 päivästä 1984 lukien, Esselte Oy:n osuudesta 79.727 markasta 78 pennistä 25.209 markalle 26 pennille 6 prosentin mukaan elokuun 1 päivästä 1982 lukien sekä kahdelle 27.259 markan 26 pennin erälle 16 prosentin mukaan, ensimmäiselle elokuun 1 päivästä 1983 ja toiselle elokuun 1 päivästä 1984 lukien, Oy Musiikki Fazer Musik Ab:n osuudesta 17.084 markasta 20 pennistä 590 markalle 80 pennille 6 prosentin mukaan elokuun 1 päivästä 1982 lukien, 852 markalle 60 pennille 6 prosentin mukaan syyskuun 1 päivästä 1982 lukien, 764 markalle 40 pennille 6 prosentin mukaan lokakuun 1 päivästä 1982 lukien sekä 23:lle 646 markan 80 pennin erälle, ensimmäiselle 6 prosentin mukaan marraskuun 1 päivästä 1982 lukien, toiselle 6 prosentin mukaan joulukuun 1 päivästä 1982 lukien, kolmannelle 16 prosentin mukaan tammikuun 1 päivästä 1983 lukien, neljännelle 16 prosentin mukaan helmikuun 1 päivästä 1983 lukien, viidennelle 16 prosentin mukaan maaliskuun 1 päivästä 1983 lukien, kuudennelle 16 prosentin mukaan huhtikuun 1 päivästä 1983 lukien, seitsemännelle 16 prosentin mukaan toukokuun 1 päivästä 1983 lukien, kahdeksannelle 16 prosentin mukaan kesäkuun 1 päivästä 1983 lukien, yhdeksännelle 16 prosentin mukaan heinäkuun 1 päivästä 1983 lukien, kymmenennelle 16 prosentin mukaan elokuun 1 päivästä 1983 lukien, yhdennelletoista 16 prosentin mukaan syyskuun 1 päivästä 1983 lukien, kahdennelletoista 16 prosentin mukaan lokakuun 1 päivästä 1983 lukien, kolmannelletoista 16 prosentin mukaan marraskuun 1 päivästä 1983 lukien, neljännelletoista 16 prosentin mukaan joulukuun 1 päivästä 1983 lukien, viidennelletoista 16 prosentin mukaan tammikuun 1 päivästä 1984 lukien, kuudennelletoista 16 prosentin mukaan helmikuun 1 päivästä 1984 lukien, seitsemännelletoista 16 prosentin mukaan maaliskuun 1 päivästä 1984 lukien, kahdeksannelletoista 16 prosentin mukaan huhtikuun 1 päivästä 1984 lukien, yhdeksännelletoista 16 prosentin mukaan toukokuun 1 päivästä 1984 lukien, kahdennellekymmenennelle 16 prosentin mukaan kesäkuun 1 päivästä 1984 lukien, kahdennellekymmenennelle-ensimmäiselle 16 prosentin mukaan heinäkuun 1 päivästä 1984 lukien, kahdennellekymmenennelletoiselle 16 prosentin mukaan elokuun 1 päivästä 1984 lukien ja kahdennellekymmenennellekolmannelle 16 prosentin mukaan syyskuun 1 päivästä 1984 lukien, Oy Europa Vision Ab:n osuudesta 8.670 markasta 40 pennistä 2.488 markalle 6 prosentin mukaan elokuun 1 päivästä 1982 lukien sekä kahdelle 3.091 markan 20 pennin erälle 16 prosentin mukaan, ensimmäiselle elokuun 1 päivästä 1983 ja toiselle elokuun 1 päivästä 1984 lukien, Barium Oy:n osuudelle 667 markalle 80 pennille 6 prosentin mukaan elokuun 1 päivästä 1982 lukien, Oy Nordic Video Ab:n osuudesta 7.763 markasta 20 pennistä 2.756 markalle 80 pennille 6 prosentin mukaan elokuun 1 päivästä 1982 lukien, 2.956 markalle 80 pennille 16 prosentin mukaan elokuun 1 päivästä 1983 lukien ja 2.049 markalle 60 pennille 16 prosentin mukaan elokuun 1 päivästä 1984 lukien sekä Oy Arbitrage Ab:n osuudelle 2.146 markalle 20 pennille 6 prosentin mukaan elokuun 1 päivästä 1982 lukien.</p>
        <p>Muilta osin Korkein oikeus jättää asian hovioikeuden tuomion lopputuloksen varaan. Valintatalo Oy velvoitetaan suorittamaan Suomen Ääni- ja kuvatallennetuottajat r.y.:lle korvaukseksi sille jutusta täällä olleista kuluista 2.500 markkaa.</p>
      </div>
      <div>
        <p>Ratkaisuun osallistuneet: oikeusneuvokset Ådahl, Hiltunen, Lind- holm (eri mieltä), Haarmann ja Rintala</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Lindholm: Perustetta sille, että kysymys kantajan puhevallasta olisi tämänlaatuisessa jutussa ratkaistava vakiintuneesta oikeuskäytännöstä poikkeavalla tavalla ei ole. Sen vuoksi ja viitaten Korkeimman oikeuden ratkaisun perusteluista ilmeneviin seikkoihin jätän Suomen Ääni- ja kuvatallennetuottajat r.y.:n kanteen tutkimatta puhevallan puuttumisen takia. Äänestyksen tuloksen vuoksi velvollisena lausumaan pääasiasta olen samaa mieltä kuin Korkeimman oikeuden enemmistö.</p>
      </div>
    </div>
  </finlex:content>
</finlex:document>
