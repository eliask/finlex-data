<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890144</dcterms:identifier>
  <finlex:ecliIdentifier>ECLI:FI:KKO:1989:144</finlex:ecliIdentifier>
  <dcterms:title>KKO:1989:144</dcterms:title>
  <dcterms:description>
    <p>
      <strong>Yksityistie</strong>
    </p>
    <p>
      <strong>Tienpitovelvollisuus</strong>
    </p>
  </dcterms:description>
  <finlex:registerNumber>M89/116</finlex:registerNumber>
  <dcterms:date pvm="19890830">1989-08-30</dcterms:date>
  <finlex:fileCopyNumber>3369</finlex:fileCopyNumber>
  <dcterms:issued pvm="19891211">1989-12-11</dcterms:issued>
  <dcterms:abstract>
    <p>Sähkölaitoksen voimalinjaa ei pidetty yksityisistä teistä annetun lain 2 §:n 1 momentissa tarkoitettuna laitoksena. L_yksityisistä_teistä_2_§_1_mom</p>
  </dcterms:abstract>
  <dcterms:tableOfContents>
    <a href="19890144aloa0">ASIAN KÄSITTELY TOIMITUKSESSA JA MAAOIKEUDESSA</a>
    <a href="19890144muukas0">VAATIMUKSET MAAOIKEUDESSA</a>
    <a href="19890144mhaku0">MUUTOKSENHAKU KORKEIMMASSA OIKEUDESSA</a>
    <a href="19890144yloa0">KORKEIMMAN OIKEUDEN RATKAISU 11.12.1989</a>
  </dcterms:tableOfContents>
  <finlex:content id="s19890144.kko">
    <div>
      <h2 id="19890144aloa0">ASIAN KÄSITTELY TOIMITUKSESSA JA MAAOIKEUDESSA</h2>
      <div>
        <h3>Toimitus</h3>
        <p>Valkeisen metsätien tiekunnan vuosikokouksen 21.3.1988 tekemän päätöksen mukaan oli Imatran Voima Oy:lle, jolla oli voimansiirtolinja Valkeisen metsätien vaikutuspiirissä, määrätty tieyksiköitä 2,6 prosenttia tien kokonaisyksikkömäärästä. Imatran Voima Oy oli Reisjärven tielautakunnalle 20.4.1988 saapuneessa kirjelmässään vaatinut tieyksiköiden poistamista.</p>
        <p>Tielautakunta oli 9.5.1988 pitämässään toimituksessa katsonut voimalinjan olevan toisen maalla oleva pysyväksi tarkoitettu laitos ja pysyttänyt yksityisistä teistä annetun lain 2 §:n nojalla ennallaan tiekunnan päätöksen, jolla Imatran Voima Oy:lle oli annettu tieoikeus ja määrätty tieyksiköt.</p>
      </div>
    </div>
    <div>
      <h2 id="19890144muukas0">VAATIMUKSET MAAOIKEUDESSA</h2>
      <p>Imatran Voima Oy oli valituksessaan vaatinut, että maaoikeus kumoaisi tielautakunnan päätöksen ja poistaisi yhtiölle määrätyt tieyksikkömaksut, koska yhtiö ei omistanut tien vaikutusalueella kiinteistöjä. Voimansiirtojohtoa ei voitu pitää sellaisena pysyvänä laitoksena, jonka perusteella yhtiölle voitaisiin määrätä yksiköitä.</p>
      <div>
        <h3>Pohjois-Suomen maaoikeuden päätös 27.2.1989</h3>
        <p>Maaoikeus on todennut, että Imatran Voima Oy:llä oli Valkeisen metsätien vaikutuspiirissä olevien eräiden tilojen alueella oikeus voimansiirtojohdon pitämiseen. Yhtiöllä ei kuitenkaan ollut tällä alueella omistuksessaan tai hallinnassaan kiinteistöä. Voimansiirtolinjaa ei myöskään voitu pitää kiinteistön veroisena pysyväksi tarkoitettuna rakennuksena tai laitoksena.</p>
        <p>Näin ollen maaoikeus on katsonut, että Valkeisen metsätien tiekunnalla ei ollut ollut yksityisistä teistä annetun lain mukaista perustetta määrätä Imatran Voima Oy:lle tieyksiköitä ja niihin perustuvia tiemaksuja.</p>
        <p>Tämän vuoksi maaoikeus on yksityisistä teistä annetun lain 2 §:n nojalla kumonnut Reisjärven tielautakunnan päätöksen, jolla tielautakunta oli pysyttänyt Valkeisen metsätien tiekunnan päätöksen sikäli kuin Imatran Voima Oy:lle oli annettu tieoikeus ja määrätty tieyksiköt.</p>
      </div>
    </div>
    <div>
      <h2 id="19890144mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 7.6.1989. Valkeisen metsätien tiekunta on valituksessaan vaatinut maaoikeuden päätöksen kumoamista ja asian jättämistä tielautakunnan päätöksen lopputuloksen varaan.</p>
      <p>Imatran Voima Oy on antanut siltä pyydetyn vastauksen ja pyytänyt korvausta vastauskuluistaan.</p>
    </div>
    <div>
      <h2 id="19890144yloa0">KORKEIMMAN OIKEUDEN RATKAISU 11.12.1989</h2>
      <div>
        <h3>Perustelut</h3>
        <p>Voimansiirtolinjaa ei voida pitää yksityisistä teistä annetun lain 2 §:n 1 momentissa tarkoitettuna laitoksena.</p>
      </div>
      <div>
        <h3>Tuomiolauselma</h3>
        <p>Maaoikeuden päätöksen lopputulosta ei muuteta. Valkeisen metsätien tiekunta velvoitetaan suorittamaan Imatran Voima Oy:lle korvauksena vastauskuluista täällä 1.200 markkaa.</p>
        <div>
          <p>Ratkaisuun osallistuneet: oikeusneuvokset Ailio, Takala, Nikka- rinen, Nybergh ja Paasikoski</p>
        </div>
      </div>
    </div>
  </finlex:content>
</finlex:document>
