<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890142</dcterms:identifier>
  <finlex:ecliIdentifier>ECLI:FI:KKO:1989:142</finlex:ecliIdentifier>
  <dcterms:title>KKO:1989:142</dcterms:title>
  <dcterms:description>
    <p>
      <strong>Perintö</strong>
      <span>Pesänjakaja</span>
    </p>
  </dcterms:description>
  <finlex:registerNumber>S88/1062</finlex:registerNumber>
  <dcterms:date pvm="19890126">1989-01-26</dcterms:date>
  <finlex:fileCopyNumber>3330</finlex:fileCopyNumber>
  <dcterms:issued pvm="19891205">1989-12-05</dcterms:issued>
  <dcterms:abstract>
    <p>Koska pesänjakajan määräämistä koskevassa hakemusasiassa ei ollut näytetty toteen väitettä siitä, että kuolinpesän osakkaat olisivat tehneet sopimuksen kuolinpesän jättämisestä jakamatta lesken elinajaksi, kuolinpesään määrättiin pesänjakaja.</p>
    <p>Vrt. <a href="http://www.finlex.fi/fi/oikeus/kko/kko/1979/19790067">KKO:1979-II-67</a></p>
    <p>Ään.</p>
  </dcterms:abstract>
  <p>PK 23 luku 1 § 1 mom</p>
  <dcterms:tableOfContents>
    <a href="19890142aloa0">ASIAN KÄSITTELY ALEMMISSA OIKEUKSISSA</a>
    <a href="19890142mhaku0">MUUTOKSENHAKU KORKEIMMASSA OIKEUDESSA</a>
    <a href="19890142yloa0">KORKEIMMAN OIKEUDEN RATKAISU 5.12.1989</a>
  </dcterms:tableOfContents>
  <finlex:content id="s19890142.kko">
    <div>
      <h2 id="19890142aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Espoon kihlakunnanoikeudessa</h3>
        <p>Viola Valdine Grönmark on Espoosta olleen, 21.11.1985 kuolleen Lilli Adele Lindrothin kuolinpesän osakkaana, koska kuolinpesän omaisuuden jakamisesta ei ollut päästy sopimukseen, vaatinut Helsingistä olevan asianajajan John Janssonin määräämistä pesänjakajana suorittamaan jako.</p>
        <p>Eskil Albanus Lindroth ja Harriet Linnea Lindroth-Niskanen ovat hakemuksesta kuultuina vastustaneet sitä väittäen, että kuolinpesän osakkaat olivat sopineet pesän jättämisestä jakamattomaksi lesken Eskil Albanus Lindrothin elinajaksi. Grönmark on kiistänyt väitteen.</p>
      </div>
      <div>
        <h3>Kihlakunnanoikeuden päätös 5.11.1987</h3>
        <p>Kihlakunnanoikeus on katsonut selvitetyksi, että kuolinpesän osakkaat Eskil Albanus Lindroth, Viola Valdine Grönmark ja Harriet Linnea Lindroth-Niskanen olivat tammikuun lopulla 1986 ja perunkirjoitustilaisuudessa Lilli Adele Lindrothin jälkeen 7.2.1986 tehneet keskenään sopimuksen siitä, että Lilli Adele Lindrothin kuolinpesä on osakasten yhteiseksi eduksi jäävä jakamatta Eskil Albanus Lindrothin elinajaksi. Mainitussa perunkirjoitustilaisuudessa oli lisäksi todettu, ettei puolisoiden välistä 23.1.1956 tehtyä keskinäistä testamenttia ollut tarpeen valvoa.</p>
        <p>Tämän vuoksi ja kun määräajaksi tehty sopimus pesän jakamattomuudesta voitiin julistaa osakkaan kanteesta oikeudessa lakanneeksi, jos siihen oli erityistä syytä, ja kun tällaista kannetta ei ollut nostettu, kihlakunnanoikeus on perintökaaren 24 luvun 1 ja 5 §:n säännösten nojalla, huomioonottaen lisäksi perintökaaren 3 luvun 1a §:n sekä 23 luvun 3 ja 4 §:n säännökset, hylännyt hakemuksen sekä velvoittanut Grönmarkin korvaamaan Eskil Albanus Lindrothin ja Harriet Linnea Lindroth-Niskasen oikeudenkäyntikulut yhteisesti kohtuulliseksi harkituilla 3.000 markalla.</p>
      </div>
      <div>
        <h3>Helsingin hovioikeuden päätös 14.7.1988</h3>
        <p>Hovioikeus, jonka tutkittavaksi Grönmark oli saattanut asian, on hyväksynyt kihlakunnanoikeuden päätöksen perusteluineen ja jättänyt sen pysyväksi sekä velvoittanut Grönmarkin korvaamaan Eskil Albanus Lindrothin ja Harriet Linnea Lindroth-Niskasen oikeudenkäyntikulut hovioikeudessa 800 markalla.</p>
      </div>
    </div>
    <div>
      <h2 id="19890142mhaku0">MUUTOKSENHAKU KORKEIMMASSA OIKEUDESSA</h2>
      <p>Grönmarkille on myönnetty valituslupa 29.9.1988. Grönmark on vaatinut, että alempien oikeuksien ratkaisut kumotaan ja että hänen hakemuksensa hyväksytään. Sen ohessa Grönmark on vaatinut oikeudenkäyntikulujensa korvaamista korkoineen.</p>
      <p>Eskil Albanus Lindroth ja Harriet Linnea Lindroth-Niskanen ovat antaneet pyydetyn vastauksen.</p>
    </div>
    <div>
      <h2 id="19890142yloa0">KORKEIMMAN OIKEUDEN RATKAISU 5.12.1989</h2>
      <div>
        <h3>Perustelut</h3>
        <p>Eskil Albanus Lindroth ja Harriet Linnea Lindroth-Niskanen eivät ole tässä hakemusasiassa näyttäneet toteen väitettään siitä, että kuolinpesän osakkaat olisivat tehneet suullisen sopimuksen Lilli Adele Lindrothin kuolinpesän jättämisestä jakamatta Eskil Albanus Lindrothin elinajaksi. Grönmarkilla on niin ollen oikeus vaatia jakoa ja pesänjakajan määräämistä kuolinpesään. Grönmarkin pesänjakajaksi esittämän asianajaja John Janssonin sopivuutta tehtävään ei ole asetettu kyseenalaiseksi. Jansson on antanut tehtävään suostumuksensa.</p>
      </div>
      <div>
        <h3>Lainkohdat</h3>
        <p>Perintökaaren 23 luvun 1 §:n 1 momentti, 3 § ja 4 §:n 1 momentti</p>
      </div>
      <div>
        <h3>Päätöslauselma</h3>
        <p>Hovioikeuden ja kihlakunnanoikeuden päätökset kumotaan ja Grönmark vapautetaan korvaamasta Eskil Albanus Lindrothin ja Harriet Linnea Lindroth-Niskasen oikeudenkäyntikuluja hovioikeudessa ja kihlakunnanoikeudessa.</p>
        <p>Asianajaja John Jansson määrätään Lilli Adele Lindrothin kuolinpesän pesänjakajaksi.</p>
        <p>Oikeudenkäymiskaaren 21 luvun 4 §:n 1 momentin, sellaisena kuin se oli 13.3.1964 annetussa laissa 133/64, ensimmäisestä virkkeestä ilmenevän periaatteen mukaan Grönmark ei saa korvausta oikeudenkäyntikuluistaan alemmissa oikeuksissa. Koska Eskil Albanus Lindroth ja Harriet Linnea Lindroth-Niskanen ovat hävinneet asian Korkeimmassa oikeudessa, heidät velvoitetaan korvaamaan Grönmarkin kulut täällä 1.600 markalla 16 prosentin korkoineen Korkeimman oikeuden päätöksen antamisesta lukien.</p>
        <div>
          <p>Ratkaisuun osallistuneet: oikeusneuvokset Salervo (eri mieltä), Ådahl, Mörä, Rintala (eri mieltä)ja Huopaniemi</p>
        </div>
      </div>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Rintala: Grönmarkilla on kuolinpesän osakkaana perintökaaren 23 luvun 1 §:n 1 momentin ja 3 §:n nojalla oikeus vaatia jakoa ja pesänjakajan määräämistä kuolinpesään eikä tässä hakemusasiassa ole aihetta antaa lausuntoa siitä riidanalaiseksi jääneestä kysymyksestä, ovatko kuolinpesän osakkaat tehneet sopimuksen Lilli Adele Lindrothin kuolinpesän jättämisestä jakamatta Eskil Albanus Lindrothin elinajaksi. Näillä ja muutoin Korkeimman oikeuden päätöksestä ilmenevillä perusteilla päädyn sanotusta päätöksestä ilmenevään lopputulokseen.</p>
        <p>Oikeusneuvos Salervo: Olen samaa mieltä kuin oikeusneuvos Rintala.</p>
      </div>
    </div>
  </finlex:content>
</finlex:document>
