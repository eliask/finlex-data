<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890025</dcterms:identifier>
  <finlex:ecliIdentifier>ECLI:FI:KKO:1989:25</finlex:ecliIdentifier>
  <dcterms:title>KKO:1989:25</dcterms:title>
  <dcterms:description>
    <p>
      <strong>Vahingonteko</strong>
    </p>
    <p>
      <strong>Ilkivalta</strong>
    </p>
  </dcterms:description>
  <finlex:registerNumber>R88/522</finlex:registerNumber>
  <dcterms:date pvm="19881019">1988-10-19</dcterms:date>
  <finlex:fileCopyNumber>621</finlex:fileCopyNumber>
  <dcterms:issued pvm="19890301">1989-03-01</dcterms:issued>
  <dcterms:abstract>
    <p>Syytetyn, joka oli yleisellä paikalla potkaissut pankkirakennuksen ulko-oven lasin rikki, katsottiin syyllistyneen vahingonteon lisäksi ilkivaltaan.</p>
    <p>Ään.</p>
  </dcterms:abstract>
  <p>RL 42 luku 7 §</p>
  <dcterms:tableOfContents>
    <a href="19890025aloa0">ASIAN KÄSITTELY ALEMMISSA OIKEUKSISSA</a>
    <a href="19890025mhaku0">MUUTOKSENHAKU KORKEIMMASSA OIKEUDESSA</a>
    <a href="19890025yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19890025.kko">
    <div>
      <h2 id="19890025aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Virallisen syyttäjän syyte Iin kihlakunnanoikeudessa</h3>
        <p>Syyttäjä on kertonut, että A oli yöllä 21.11.1987 Iin kunnassa yleisellä paikalla häirinnyt rauhaa ilkivaltaisesti ja tahallaan aiheuttanut vahinkoa potkaisemalla Iin Osuuspankin pankkirakennuksen ulko-oven lasin säpäleiksi. Tällä perusteella syyttäjä on vaatinut A:lle, joka oli teon tehdessään ollut 15 vaan ei 18 vuotta täyttänyt, rangaistusta nuorena henkilönä yksin teoin tehdyistä ilkivallasta ja vahingonteosta.</p>
      </div>
      <div>
        <h3>Kihlakunnanoikeuden päätös 20.1.1988</h3>
        <p>Kihlakunnanoikeus on varattuaan Iistä olevalle Iin Osuuspankille tilaisuuden tulla asianomistajana kuulluksi ja kuultuaan A:ta syytteestä lausunut selvitetyksi, että A oli myöntänyt rikkoneensa 21.11.1987 Iissä Iin Osuuspankin pankkirakennuksen ulko-oven lasin potkaisemalla sitä. Koska oli jäänyt näyttämättä, että A olisi syyllistynyt erikseen rangaistavaan ilkivaltaan, kihlakunnanoikeus on hylännyt ilkivallasta ajetun syytteen. Koska A oli kerrotulla teollaan loukannut ainoastaan osuuspankin oikeutta eikä osuuspankki ollut vaatinut teosta rangaistusta, kihlakunnaoikeus on jättänyt vahingonteosta ajetun syytteen tutkimatta.</p>
      </div>
      <div>
        <h3>Rovaniemen hovioikeuden päätös 26.5.1988</h3>
        <p>Hovioikeus, jonka tutkittavaksi virallinen syyttäjä oli saattanut jutun, on jättänyt asian kihlakunnanoikeuden päätöksen varaan.</p>
      </div>
    </div>
    <div>
      <h2 id="19890025mhaku0">MUUTOKSENHAKU KORKEIMMASSA OIKEUDESSA</h2>
      <p>Viralliselle syyttäjälle on myönnetty valituslupa 30.8.1988. A ei ole käyttänyt hänelle varattua tilaisuutta vastauksen antamiseen.</p>
      <p>Virallinen syyttäjä on toistanut alemmissa oikeuksissa esittämänsä syytteen.</p>
    </div>
    <div>
      <h2 id="19890025yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>A on potkaistessaan kerrotussa tilaisuudessa osuuspankin pankkirakennuksen ulko-oven lasin rikki syyllistynyt vahingonteon lisäksi sellaiseen soveliaisuutta loukkaavaan käyttäytymiseen, jota laki tarkoittaa ilkivallalla.</p>
      </div>
      <div>
        <h3>Lainkohdat</h3>
        <p>Rikoslaki 35 luku 3 § 1 mom., 42 luku 7 § ja 3 luku 2 §</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan. A tuomitaan nuorena henkilönä yksin teoin tehdyistä vahingonteosta ja ilkivallasta viiteentoista 20 markan määräiseen päiväsakkoon eli maksamaan sakkoa 300 markkaa.</p>
        <div>
          <p>Ratkaisuun osallistuneet: oikeusneuvokset Ailio (eri mieltä), Takala, Nikkarinen (eri mieltä), Nybergh ja Ketola</p>
        </div>
      </div>
      <div>
        <h3>Esittelijän ehdotus ja eri mieltä olevien jäsenten lausunnot</h3>
        <p>Nuorempi oikeussihteeri Ahola: A on kysymyksessä olevassa tilaisuudessa rikkonut tahallaan Iin Osuuspankin pankkirakennuksen ulko-oven lasin aiheuttaen vahinkoa pankille, mutta ei ole häirinnyt kenenkään rauhaa tai muulla tavoin vahingonteon lisäksi syyllistynyt erikseen rikoslain 42 luvun 7 §:n nojalla rangaistavaan ilkivaltaan. Tällä perusteella Korkein oikeus katsonee, ettei ole syytä muuttaa hovioikeuden päätöksen lopputulosta.</p>
        <p>Oikeusneuvos Nikkarinen: Katson, ettei A potkaistessaan syytteessä mainituin tavoin yleisellä paikalla tahallaan pankkirakennuksen ulko-oven lasin säpäleiksi ja syyllistyessään siten rikoslain 35 luvun 3 §:n 1 momentissa rangaistavaksi säädettyyn vahingontekoon ole samalla tuolla rikoksellaan rikoslain 42 luvun 7 §:ssä tarkoitetuin tavoin häirinnyt rauhaa taikka harjoittanut muutakaan sellaista ilkivaltaa, jota sanotussa lainkohdassa tarkoitetaan. Tällä perusteella katson, ettei ole syytä muuttaa hovioikeuden päätöstä.</p>
        <p>Oikeusneuvos Ailio: Olen samaa mieltä kuin oikeusneuvos Nikkarinen.</p>
      </div>
    </div>
  </finlex:content>
</finlex:document>
