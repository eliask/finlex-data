<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890067</dcterms:identifier>
  <finlex:ecliIdentifier>ECLI:FI:KKO:1989:67</finlex:ecliIdentifier>
  <dcterms:title>KKO:1989:67</dcterms:title>
  <dcterms:description>
    <p>
      <strong>Jakolaki</strong>
      <span>Vesirajan käynti</span>
    </p>
  </dcterms:description>
  <finlex:registerNumber>M86/169</finlex:registerNumber>
  <dcterms:date pvm="19880602">1988-06-02</dcterms:date>
  <finlex:fileCopyNumber>1682</finlex:fileCopyNumber>
  <dcterms:issued pvm="19890606">1989-06-06</dcterms:issued>
  <dcterms:abstract>
    <p>Välirajasta vedessä annetun lain 2 §:n selkäsäännöstä oli sovellettava meren lahteen riippumatta siitä, rajoittuiko lahti meren ulappaan vai eikö.</p>
  </dcterms:abstract>
  <p>L sisältävä määräyksiä välirajasta vedessä 2 §</p>
  <dcterms:tableOfContents>
    <a href="19890067aloa0">ASIAN KÄSITTELY TOIMITUKSESSA JA MAAOIKEUDESSA</a>
    <a href="19890067mhaku0">MUUTOKSENHAKU KORKEIMMASSA OIKEUDESSA</a>
    <a href="19890067yloa0">KORKEIMMAN OIKEUDEN RATKAISU 6.6.1989</a>
  </dcterms:tableOfContents>
  <finlex:content id="s19890067.kko">
    <div>
      <h2 id="19890067aloa0">ASIAN KÄSITTELY TOIMITUKSESSA JA MAAOIKEUDESSA</h2>
      <p>Maanmittaushallitus on 20.9.1978 Vaasan läänin maanmittauskonttorin esityksestä jakolain 347 §:n 1 momentin säännösten nojalla oikeuttanut maanmittauskonttorin antamaan määräyksen oikeudesta yleisiin vesialueisiin annetun lain 1 §:ssä tarkoitettujen yleisten vesialueiden rajankäyntitoimituksiin Vaasan läänin kunnissa.</p>
      <p>Lohtajan kunnan edustalla suoritetussa yleisen vesialueen rajankäyntitoimituksessa nro 401851 toimitusmiehet ovat todenneet, että Kälviän kunnan edustalla suoritetun vesipiirirajankäyntitoimituksen nro 401852 mukaan on Konttilanniemen ja Birskärin niemen välinen vesialue pieni selkä, jonka vesialue kuuluu kylille, sekä lisäksi päättäneet, että myös Konttilanniemen ja Kallioniemen sekä Kallioniemen ja Hakuntin väliset lahdet ovat pieniä selkiä. Edelleen toimitusmiehet ovat todenneet, että Himangan kunnan edustalla suoritetun vesipiirirajankäyntitoimituksen nro 401850 yhteydessä on selostettu Lohtajan selän vahvistuminen pieneksi seläksi. Raja yleistä vesialuetta vastaan oli käytävä tämän mukaisesti ja muilta osin rantamatalaoikeuden perusteella.</p>
      <p>Vaasan maaoikeudessa Lohtajan kylän yhteisalueiden hoitokunta sekä Marinkaisten ja Karhin kylien jakokunnat ovat kukin puolestaan vaatineet rajan käymistä ulommaksi kuin toimituksessa oli tehty.</p>
      <p>Valitusten sekä tarkastusvelvollisuutensa nojalla maaoikeus on 30.1.1986 julistamassaan päätöksessä todennut, että Birskärin ja Konttilanniemen välinen lahti, Konttilanniemen ja Kalliokarinniemen välinen lahti, Kalliokarinniemen ja Hakuntin välinen lahti sekä Vattajanniemen itäpuolinen Lohtajan selän osa rajoittuvat aavan meren ulappaan, jonka vuoksi myös niiden alueella raja julkista vettä vastaan on käytävä rantamatalaperiaatetta noudattaen. Maaoikeus on kumonnut toimituksen mainitsemiensa lahtien ja Lohtajan selän osalta sekä palauttanut sen toimitusmiehille päätöksestä johtuvia toimia varten.</p>
    </div>
    <div>
      <h2 id="19890067mhaku0">MUUTOKSENHAKU KORKEIMMASSA OIKEUDESSA</h2>
      <p>Marinkaisten jakokunta, Karhin kylän jakokunta ja Lohtajan kylän yhteisalueiden hoitokunta ovat kukin erikseen toistaneet maaoikeudessa esittämänsä vaatimukset.</p>
      <p>Valitusten johdosta ovat toimitusinsinööri ja maanmittaushallitus antaneet lausunnon.</p>
    </div>
    <div>
      <h2 id="19890067yloa0">KORKEIMMAN OIKEUDEN RATKAISU 6.6.1989</h2>
      <div>
        <h3>Pääasiaratkaisu</h3>
        <p>Perustelut</p>
        <p>Birskärin ja Konttilanniemen, Konttilanniemen ja Kalliokarinniemen sekä Kalliokarinniemen ja Hakuntin niemen väliset lahdet samoin kuin Vattajanniemen itäpuolinen Lohtajan selän osa ovat välirajasta vedessä annetun lain 1-3 §:n säännökset huomioon ottaen niin sanottuja pieniä selkiä, joiden vesialue kuuluu lahden rannalla oleville kylille riippumatta siitä, rajoittuuko lahti meren ulappaan vai eikö.</p>
        <p>Tuomiolauselma</p>
        <p>Maaoikeuden päätös kumotaan edellä mainittujen merenlahtien ja Lohtajan selän osan vesialueita koskevan rajankäynnin osalta ja asia jätetään siltä osin toimitusmiesten päätöksen lopputuloksen varaan.</p>
        <div>
          <p>Ratkaisuun osallistuneet: oikeusneuvokset Ailio, Mörä, Lehtonen, Lindholm ja Tulenheimo-Takki</p>
        </div>
      </div>
    </div>
  </finlex:content>
</finlex:document>
