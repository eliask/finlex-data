<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890100</dcterms:identifier>
  <finlex:ecliIdentifier>ECLI:FI:KKO:1989:100</finlex:ecliIdentifier>
  <dcterms:title>KKO:1989:100</dcterms:title>
  <dcterms:description>
    <p>
      <strong>Työsopimus</strong>
    </p>
    <p>
      <strong>Määräaikainen työsopimus</strong>
    </p>
  </dcterms:description>
  <finlex:registerNumber>S89/165</finlex:registerNumber>
  <dcterms:date pvm="19890627">1989-06-27</dcterms:date>
  <finlex:fileCopyNumber>2427</finlex:fileCopyNumber>
  <dcterms:issued pvm="19890914">1989-09-14</dcterms:issued>
  <dcterms:abstract>
    <p>Kysymys siitä, oliko kaupungilla työnantajana ollut pätevä syy solmia puistotyöntekijän kanssa toistuvasti peräkkäisiä määräaikaisia työsopimuksia.</p>
  </dcterms:abstract>
  <p>TSL 2 § 2 mom</p>
  <dcterms:tableOfContents>
    <a href="19890100aloa0">ASIAN KÄSITTELY ALEMMISSA OIKEUKSISSA</a>
    <a href="19890100mhaku0">MUUTOKSENHAKU KORKEIMMASSA OIKEUDESSA</a>
    <a href="19890100yloa0">KORKEIMMAN OIKEUDEN RATKAISU 14.9.1989</a>
  </dcterms:tableOfContents>
  <finlex:content id="s19890100.kko">
    <div>
      <h2 id="19890100aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Helsingin raastuvanoikeuden päätös 1.2.1988</h3>
        <p>Raastuvanoikeus on nyt kysymyksessä olevalta osalta Varma Ensio Turusen kanteesta, jota Helsingin kaupunki on vastustanut, lausunut selvitetyn, että kaupunki oli tehnyt Turusen kanssa kuusi määräaikaista työsopimusta olemaan voimassa 1.4.-31.5.1985, 28.5.-30.8.1985, 29.8.-2.10.1985, 3.10.1985-16.5.1986, 19.5.-30.8.1986 ja 26.8.-29.11.1986. Turunen oli sopimusten nojalla työskennellyt 1.4.1985-29.11.1986 kaupungin rakennusviraston puisto-osastolla erilaisissa puistotöissä sekä talvikaudella sen katuosastolla. Turusen tekemä työ oli ollut luonteeltaan kausiluontoista.</p>
        <p>Raastuvanoikeus on lausunut, ettei työn luonne kuitenkaan tässä tapauksessa ollut ollut perusteltu syy määräaikaisten työsopimusten tekemiseen näin pitkäksi ajaksi, koska Turusen ollessa kaupungin palveluksessa lähes kahden vuoden ajan eri vuodenajoille tyypilliset työt olivat toistuneet. Kaupunki ei ollut näyttänyt muutakaan pätevää syytä solmia toistuvasti peräkkäin useita määräaikaisia työsopimuksia. Turusen ja kaupungin välinen sopimus oli siten työsopimuslain 2 §:n 2 momentin mukaan toistaiseksi voimassa oleva työsopimus.</p>
        <p>Kaupunki ei ollut näyttänyt, että sillä olisi ollut työsopimuslain 43 §:ssä tarkoitettu tärkeä syy purkaa tai edes sanotun lain 37 §:n 2 momentissa tarkoitettu erityisen painava syy irtisanoa Turusen työsopimus.</p>
        <p>Sen vuoksi raastuvanoikeus on velvoittanut kaupungin suorittamaan Turuselle irtisanomisajan palkkaa 8.926 markkaa 70 penniä sekä lomakorvausta ja lomarahaa irtisanomisajalta 822 markkaa, kumpikin erä 16 prosentin korkoineen 29.11.1986 lukien, korvaukseksi työsopimuksen laittomasta päättämisestä, ottaen korvauksen määrää harkitessaan huomioon työsuhteen lyhyen kestoajan ja sen, että Turunen oli työsuhteen päättymisestä lähtien ollut työttömänä, kuuden kuukauden palkkaa vastaavat 25.863 markkaa 16 prosentin korkoineen haastepäivästä 27.7.1987 lukien sekä korvaamaan Turusen oikeudenkäyntikulut 4.000 markalla 16 prosentin korkoineen raastuvanoikeuden päätöksen julistamispäivästä 1.2.1988 lukien.</p>
      </div>
      <div>
        <h3>Helsingin hovioikeuden tuomio 30.11.1988</h3>
        <p>Hovioikeus, jonka tutkittavaksi kaupunki oli saattanut jutun vaatien kanteen hylkäämistä, on jättänyt jutun raastuvanoikeuden päätöksen varaan sekä velvoittanut kaupungin suorittamaan Turuselle korvaukseksi vastauksen antamisesta hovioikeudessa olleista kuluista 800 markkaa.</p>
      </div>
    </div>
    <div>
      <h2 id="19890100mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 17.4.1989. Turunen on antanut häneltä pyydetyn vastauksen.</p>
      <p>Kaupunki on valituksessaan vaatinut kanteen hylkäämistä ja korvausta oikeudenkäyntikuluistaan jutussa.</p>
    </div>
    <div>
      <h2 id="19890100yloa0">KORKEIMMAN OIKEUDEN RATKAISU 14.9.1989</h2>
      <p>Hovioikeuden tuomiota ei muuteta.</p>
      <div>
        <p>Ratkaisuun osallistuneet: oikeusneuvokset Ådahl, Lehtonen, Haar- mann, Paasikoski ja Huopaniemi</p>
      </div>
    </div>
  </finlex:content>
</finlex:document>
