<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890156</dcterms:identifier>
  <finlex:ecliIdentifier>ECLI:FI:KKO:1989:156</finlex:ecliIdentifier>
  <dcterms:title>KKO:1989:156</dcterms:title>
  <dcterms:description>
    <p>
      <strong>Avioliitto</strong>
      <span>Avioero</span>
    </p>
    <p>
      <strong>Oikeudenkäyntimenettely</strong>
      <span>Hakemusasia</span>
    </p>
  </dcterms:description>
  <finlex:registerNumber>S89/92</finlex:registerNumber>
  <dcterms:date pvm="19890620">1989-06-20</dcterms:date>
  <finlex:fileCopyNumber>3562</finlex:fileCopyNumber>
  <dcterms:issued pvm="19891229">1989-12-29</dcterms:issued>
  <dcterms:abstract>
    <p>Avioeroasian jatkokäsittelyssä voitiin tutkia ensikäsittelyssä lainvoimaisesti vahvistetun lasten elatusavun muuttamista koskeva vaatimus, joka perustui olosuhteiden muuttumiseen. Vaikka vaatimuksen perustelu esitettiin vasta istunnossa, vaatimus voitiin hylätä kutsumatta vastaajaa istuntoon, kun esitetyllä perusteella ei ollut</p>
    <p>mitään merkitystä lain tarkoittamien olosuhteiden arvioinnin kannalta.</p>
  </dcterms:abstract>
  <dcterms:tableOfContents>
    <a href="19890156aloa0">ASIAN KÄSITTELY ALEMMISSA OIKEUKSISSA</a>
    <a href="19890156mhaku0">MUUTOKSENHAKU KORKEIMMASSA OIKEUDESSA</a>
    <a href="19890156yloa0">KORKEIMMAN OIKEUDEN RATKAISU 29.12.1989</a>
  </dcterms:tableOfContents>
  <finlex:content id="s19890156.kko">
    <div>
      <h2 id="19890156aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Kuopion raastuvanoikeudessa</h3>
        <p>Katri Taimi Maria Pulkkinen-Haitto on kertonut hakeneensa avioeroa raastuvanoikeudessa Paavo Antero Haitolle 24.1.1988 tiedoksi annetulla hakemuksella, jolloin asia raastuvanoikeuden päätöksellä 12.2.1988 oli lykätty. Tämän vuoksi Pulkkinen-Haitto on vaatinut, kun harkintaaikaa oli kulunut vähintään kuusi kuukautta, että hänet ja Haitto tuomittaisiin avioeroon sekä että Haitto velvoitettaisiin suorittamaan heidän kahdelle alaikäiselle lapselleen elatusapua kummallekin erikseen 800 markkaa kuukaudessa.</p>
        <p>Haiton jäätyä pois asian käsittelystä harkinta-ajan jälkeen Pulkkinen-Haitto on raastuvanoikeudessa kertonut, että raastuvanoikeus oli päätöksessään 12.2.1988 velvoittanut Haiton suorittamaan kummallekin lapselle elatusapua 600 markkaa kuukaudessa kunnes lapset täyttivät 18 vuotta tai sitä ennen pystyivät itsensä elättämään. Elatusavun vahvistamisen jälkeen olivat puolisoiden olosuhteet olennaisesti muuttuneet siten, että asian ensikäsittelyn jälkeen hän oli saanut tarkemman kuvan puolisoiden omaisuussuhteista, ja tämän vuoksi vaatimusta elatusavun muuttamisesta oli pidettävä kohtuullisena.</p>
      </div>
      <div>
        <h3>Raastuvanoikeuden päätös 26.8.1988</h3>
        <p>Raastuvanoikeus on, samalla kun se on tuominnut puolisot avioliittolain 25 §:n nojalla avioeroon, katsonut jääneen näyttämättä, että niissä olosuhteissa, jotka lapsen elatuksesta annetun lain mukaan oli otettava huomioon elatusapua vahvistettaessa, oli tapahtunut niin olennaisia muutoksia, että elatusavun muuttamista oli sekä lasten että Haiton olot huomioon ottaen pidettävä kohtuullisena. Tällä perusteella raastuvanoikeus on hylännyt elatusavun muuttamisvaateen. Asian laatuun nähden Pulkkinen-Haitto sai kärsiä oikeudenkäyntikulunsa vahinkonaan.</p>
      </div>
      <div>
        <h3>Itä-Suomen hovioikeuden tuomio 17.11.1988</h3>
        <p>Hovioikeus, jonka tutkittavaksi Pulkkinen-Haitto oli lasten elatusavun ja oikeudenkäyntikulujen osalta saattanut jutun, on jättänyt asian raastuvanoikeuden päätöksen varaan.</p>
      </div>
    </div>
    <div>
      <h2 id="19890156mhaku0">MUUTOKSENHAKU KORKEIMMASSA OIKEUDESSA</h2>
      <p>Pulkkinen-Haitolle on myönnetty valituslupa 14.2.1989.</p>
      <p>Pulkkinen-Haitto on vaatinut kummankin lapsen elatusavun korottamista 800 markkaan sekä oikeudenkäyntikulujensa korvaamista.</p>
      <p>Haitto ei ole antanut häneltä pyydettyä vastausta.</p>
    </div>
    <div>
      <h2 id="19890156yloa0">KORKEIMMAN OIKEUDEN RATKAISU 29.12.1989</h2>
      <div>
        <h3>Perustelut</h3>
        <p>Raastuvanoikeus on lainvoimaisella päätöksellään avioeroasian ensikäsittelyssä velvoittanut Haiton suorittamaan elatusapua puolisoiden lapsille 600 markkaa lasta kohden kuukaudessa.</p>
        <p>Vaatiessaan avioeroasian jatkokäsittelyä koskevassa hakemuksessaan Haiton velvoittamista suorittamaan elatusavuksi mainituille lapsille 800 markkaa lasta kohden kuukaudessa Pulkkinen-Haitto ei ole maininnut jo vahvistettua suuremman elatusapuvaatimuksen perustuvan lapsen elatuksesta annetun lain 11 §:n 1 momentissa tarkoitettuun olosuhteiden muuttumiseen. Vasta oikeudessa Pulkkinen-Haitto on ilmoittanut vaatimuksen perustuvan muuttuneisiin olosuhteisiin.</p>
        <p>Korkein oikeus katsoo, että avioliittolain 31 §:n 1 momentin nojalla avioeroasian käsittelyn yhteydessä voidaan ottaa tutkittavaksi aikaisemmin lainvoimaisesti vahvistetun elatusapumäärän muuttuneisiin olosuhteisiin perustuva muutosvaatimus. Vaatimuksen tutkiminen edellyttää pääsääntöisesti, että vastapuoli on hänelle tiedoksiannetussa hakemuksessa tai oikeudessa saanut tiedon vaatimuksesta ja sen perustumisesta muuttuneisiin olosuhteisiin.</p>
        <p>Haitto, joka ei ole ollut oikeudessa paikalla, ei ole saanut edellä mainittua tietoa. Vaatimus on kuitenkin voitu tutkia ja hylätä varaamatta Haitolle tilaisuutta tulla vaatimuksesta kuulluksi, koska Pulkkinen-Haiton olosuhteiden muutokseksi esittämällä perustelulla ei ole mitään merkitystä lain tarkoittamien olosuhteiden arvioinnin kannalta.</p>
      </div>
      <div>
        <h3>Päätöslauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Ailio, Takala, Nybergh, Ketola ja Paasikoski</p>
        </div>
      </div>
    </div>
  </finlex:content>
</finlex:document>
