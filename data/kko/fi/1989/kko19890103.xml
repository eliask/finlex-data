<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890103</dcterms:identifier>
  <finlex:ecliIdentifier>ECLI:FI:KKO:1989:103</finlex:ecliIdentifier>
  <dcterms:title>KKO:1989:103</dcterms:title>
  <dcterms:description>
    <p>
      <strong>Lainvoima</strong>
    </p>
    <p>
      <strong>Ehdollinen rangaistus</strong>
    </p>
  </dcterms:description>
  <finlex:registerNumber>R87/663</finlex:registerNumber>
  <dcterms:date pvm="19880302">1988-03-02</dcterms:date>
  <finlex:fileCopyNumber>2548</finlex:fileCopyNumber>
  <dcterms:issued pvm="19890922">1989-09-22</dcterms:issued>
  <dcterms:abstract>
    <p>A oli tuomittu alioikeudessa erinäisistä rikoksista yhdistettyyn ehdottomaan vankeusrangaistukseen. Hovioikeus, jossa A rikosten osalta vaati ainoastaan rangaistuksen määräämistä ehdolliseksi, ei muuttanut alioikeuden tuomiota. Korkein oikeus, jossa A vaati muun muassa muutosta syyksilukemiseen, jätti A:n valituksen tältä osalta tutkimatta.</p>
    <p>Kysymys myös rangaistuksen ehdollisuudesta.</p>
  </dcterms:abstract>
  <dcterms:tableOfContents>
    <a href="19890103aloa0">ASIAN KÄSITTELY ALEMMISSA OIKEUKSISSA</a>
    <a href="19890103mhaku0">MUUTOKSENHAKU KORKEIMMASSA OIKEUDESSA</a>
    <a href="19890103yloa0">KORKEIMMAN OIKEUDEN RATKAISU 22.9.1989</a>
  </dcterms:tableOfContents>
  <finlex:content id="s19890103.kko">
    <div>
      <h2 id="19890103aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Tammelan kihlakunnanoikeuden päätös 2.9.1986</h3>
        <p>Kihlakunnanoikeus on virallisen syyttäjän ja pankki X:n syytteestä, varattuaan B:lle ja C:lle tilaisuuden tulla kuulluiksi asianomistajina, lausunut selvitetyksi, että A oli</p>
        <p>1) 24.1.1985 Forssassa väärentänyt perustettavan yhtiön lukuun hyväksymäänsä 50.000 markan määräiseen vekseliin asettajaksi B:n ja siirtäjäksi C:n nimen sekä käyttänyt näin valmistamaansa asiakirjaa hankkiakseen itselleen hyötyä luovuttamalla sen samana päivänä pankki X:n Forssan konttorista saamansa 50.000 markan määräisen vekseliluoton vakuudeksi. Vekseli oli erääntynyt maksettavaksi 24.4.1985 ja se oli maksun laiminlyönnin vuoksi protestoitu 26.4.1985. X:lle oli teon johdosta aiheutunut rahan tappio.</p>
        <p>2) 30.4.1985 Forssassa sekä Helsingissä ja Karkkilassa hankkiakseen itselleen laitonta aineellista etua tietoisena siitä, ettei hänen pankki X:n Forssan konttorissa olevalla shekkitilillään ollut vastaavaa katetta, erehdyttänyt eri liikkeiden henkilökunnan luovuttamaan hänelle hyödykkeitä ja palveluita, käyttämällä maksuvälineenä viittä 30.4.1985 asettamaansa shekkiä, kukin määrältään 500 markkaa, niin että X:lle oli shekkien lunastamisen vuoksi aiheutunut tilinylityksistä 2.534 markan 85 pennin määräinen rahan tappio.</p>
        <p>Kihlakunnanoikeus on sen vuoksi, samalla kun A velvoitettiin suorittamaan korvauksia pankki X:lle, rikoslain 36 luvun 1 §:n 1 momentin ja 5 §:n sekä 7 luvun 2 §:n nojalla tuominnut A:n 1 kohdassa mainitusta yksityisen asiakirjan väärentämisestä 1 vuodeksi vankeuteen ja 2 kohdassa mainitusta jatketusta petoksesta 3 kuukaudeksi vankeuteen, mitkä rangaistukset on yhdistetty 1 vuodeksi 1 kuukaudeksi vankeutta. Kihlakunnanoikeus on lisäksi lausunut, että yleisen lainkuuliaisuuden ylläpitäminen vaati rangaistuksen tuomitsemista A:lle ehdottomana.</p>
      </div>
      <div>
        <h3>Turun hovioikeuden päätös 27.8.1987</h3>
        <p>Hovioikeus, jonka tutkittavaksi A valittamalla oli saattanut jutun vaatien, että hänelle tuomittu rangaistus määrättäisiin ehdolliseksi, on jättänyt kihlakunnanoikeuden päätöksen pysyväksi.</p>
      </div>
    </div>
    <div>
      <h2 id="19890103mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 23.11.1987 määräyksin, että hovioikeuden päätöstä ei ollut rangaistuksen osalta toistaiseksi pantava täytäntöön.</p>
      <p>Valituksessaan A on vaatinut, että hovioikeuden päätöksessä tarkoitetut teot luettaisiin hänen syykseen kahtena petoksena, joista hänet tuomittaisiin kohtuullisen pituiseen ehdolliseen vankeusrangaistukseen.</p>
      <p>Virallinen syyttäjä on vastannut valitukseen. Pankki X ei ole käyttänyt sille varattua tilaisuutta vastauksen antamiseen.</p>
    </div>
    <div>
      <h2 id="19890103yloa0">KORKEIMMAN OIKEUDEN RATKAISU 22.9.1989</h2>
      <div>
        <h3>Käsittelyratkaisu</h3>
        <p>A on hovioikeudessa vain vaatinut, että kihlakunnanoikeuden hänelle tuomitsema rangaistus määrättäisiin ehdolliseksi. Kihlakunnanoikeuden päätös on siten lainvoimainen rikosten syyksilukemisen ja rangaistusmäärien osalta. Valitus jätetään sen vuoksi tältä osin tutkimatta.</p>
      </div>
      <div>
        <h3>Pääasiaratkaisu</h3>
        <p>Perustelut</p>
        <p>A:ta ei ole aikaisemmin rangaistu. Yleisen lainkuuliaisuuden ylläpitäminen ei vaadi nyt kysymyksessä olevan rangaistuksen tuomitsemista ehdottomana.</p>
        <p>Päätöslauselma</p>
        <p>A:lle hovioikeudessa tuomittu yhdistetty 1 vuoden 1 kuukauden vankeusrangaistus määrätään ehdollisesta rangaistuksesta annetun lain nojalla ehdolliseksi Korkeimman oikeuden päätöksen antopäivästä alkavin ja 31.10.1990 päättyvin koetusajoin. Ehdollinen rangaistus voidaan määrätä täytäntöönpantavaksi, jos A tekee koetusaikana uuden rikoksen, josta hänet tuomitaan vankeusrangaistukseen.</p>
        <div>
          <p>Ratkaisuun osallistuneet: oikeusneuvokset Ailio, Takala, Nybergh, Lehtonen ja Lindholm</p>
        </div>
      </div>
    </div>
  </finlex:content>
</finlex:document>
