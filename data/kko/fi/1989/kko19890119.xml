<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890119</dcterms:identifier>
  <finlex:ecliIdentifier>ECLI:FI:KKO:1989:119</finlex:ecliIdentifier>
  <dcterms:title>KKO:1989:119</dcterms:title>
  <dcterms:description>
    <p>
      <strong>Tapaturmakorvaus</strong>
    </p>
    <p>
      <strong>Työntekijän tapaturmakorvaus</strong>
    </p>
  </dcterms:description>
  <finlex:registerNumber>VA88/366</finlex:registerNumber>
  <dcterms:date pvm="19890706">1989-07-06</dcterms:date>
  <finlex:fileCopyNumber>2761</finlex:fileCopyNumber>
  <dcterms:issued pvm="19891011">1989-10-11</dcterms:issued>
  <dcterms:abstract>
    <p>Työntekijän kiristäessä käsin auton öljynsuodatinta paikalleen hänen otteensa äkillisesti lipesi, jolloin oikeasta olkapäästä kuului voimakas paukahtava ääni ja hän tunsi kovaa kipua. Lääkärintarkastuksessa todettiin oikean hauislihaksen pitkän pään jänteen repeämä.</p>
    <p>Oikeaan olkapäähän kohdistunut väkivalta oli tosin ollut suhteellisen lievä. Työntekijän ei ollut kuitenkaan selvitetty sairastaneen olkapäätään ennen tapaturmaa. Vamman johdosta suoritetun leikkauksen yhteydessä laaditussa kertomuksessa ei myöskään ollut mainintaa kulumismuutoksista. Hauislihaksen pitkän pään jänteen repeämä katsottiin tapaturman seuraukseksi.</p>
    <p>Ään.</p>
  </dcterms:abstract>
  <dcterms:tableOfContents>
    <a href="19890119aloa0">ASIAN AIKAISEMPI KÄSITTELY</a>
    <a href="19890119mhaku0">MUUTOKSENHAKU KORKEIMMASSA OIKEUDESSA</a>
    <a href="19890119yloa0">KORKEIMMAN OIKEUDEN RATKAISU 11.10.1989</a>
  </dcterms:tableOfContents>
  <finlex:content id="s19890119.kko">
    <div>
      <h2 id="19890119aloa0">ASIAN AIKAISEMPI KÄSITTELY</h2>
      <p>Pentti Matias Riihimaa oli 22.9.1986 Pohjolan Voima Oy:n työssä kiristänyt käsin auton öljynsuodatinta paikalleen. Tällöin hänen otteensa oli äkillisesti livennyt, jolloin oikeasta olkapäästä oli kuulunut voimakas paukahtava ääni ja hän oli tuntenut olkapäässään kovaa kipua. Lääkärintarkastuksessa oli todettu oikean hauislihaksen pitkän pään jänteen repeämä. Riihimaa on vaatinut vakuutuslaitokselta tapaturmakorvausta.</p>
      <div>
        <h3>Vakuutusosakeyhtiö Pohjolan päätös 12.1.1987</h3>
        <p>Vakuutuslaitos on evännyt korvauksen, koska mitään tapaturmaa ei ollut sattunut eikä kysymyksessä myöskään ollut sellainen vamma, joka on erikseen säädetty työtapaturmana korvattavaksi.</p>
        <p>Riihimaa on hakenut muutosta.</p>
      </div>
      <div>
        <h3>Tapaturmalautakunnan päätös 28.4.1987</h3>
        <p>Tapaturmalautakunta on todennut, että tapaturman aiheuttamana korvataan vamma, joka on seurausta äkillisestä, ulkoisesta tekijästä. Tapaturmalautakunta on katsonut, ettei Riihimaalle ollut sattunut tapaturmavakuutuslaissa tarkoitettua tapaturmaa. Kysymyksessä ei myöskään ollut enintään yhden vuorokauden pituisena aikana syntynyt tapaturmavakuutuslain 4 §:n 2 momentin nojalla korvattava, eräistä työtapaturmina korvattavista vammoista annetun asetuksen 1 §:n 6 kohdan tarkoittama työliikkeen yhteydessä tapahtunut lihaksen tai jänteen kipeytyminen. Kysymyksessä oli ratkaisevilta osin degeneratiivisen prosessin aikaansaama vamma. Sen vuoksi tapaturmalautakunta on hylännyt valituksen.</p>
      </div>
      <div>
        <h3>Vakuutusoikeuden päätös 14.6.1988</h3>
        <p>Vakuutusoikeus, jonka tutkittavaksi Riihimaa oli saattanut asian, on lausunut, että Riihimaan oikean hauislihaksen pitkän pään jänteen repeämä ei ollut kerrotun tapaturman aiheuttama eikä kysymyksessä myöskään ollut eräistä työtapaturmina korvattavista vammoista annetun asetuksen nojalla korvattava vamma. Näillä perusteilla vakuutusoikeus on pysyttänyt tapaturmalautakunnan päätöksen lopputuloksen.</p>
      </div>
    </div>
    <div>
      <h2 id="19890119mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 4.11.1988. Riihimaa on vaatinut tapaturmalautakunnan ja vakuutusoikeuden päätösten kumoamista ja korvausta työtapaturmasta. Lääkintöhallitus on antanut siltä pyydetyn lausunnon ja vakuutuslaitos vastauksen.</p>
    </div>
    <div>
      <h2 id="19890119yloa0">KORKEIMMAN OIKEUDEN RATKAISU 11.10.1989</h2>
      <div>
        <h3>Perustelut</h3>
        <p>Riihimaan oikeaan olkapäähän tapaturmassa 22.9.1986 kohdistunut väkivalta on ollut suhteellisen lievä. Toisaalta Riihimaan ei ole selvitetty sairastaneen oikeata olkapäätään ennen tapaturmaa. Vamman johdosta suoritetun leikkauksen yhteydessä laaditussa kertomuksessa ei myöskään ole mainintaa kulumismuutoksista. Tämän vuoksi Korkein oikeus katsoo, että Riihimaan oikean hauislihaksen pitkän pään jänteen repeämä on häntä 22.9.1986 kohdanneen tapaturman seuraus.</p>
      </div>
      <div>
        <h3>Päätöslauselma</h3>
        <p>Vakuutusoikeuden ja tapaturmalautakunnan päätökset kumotaan. Vakuutusosakeyhtiö Pohjola velvoitetaan suorittamaan Riihimaalle sanotusta oikean hauislihaksen pitkän pään jänteen repeämästä lainmukainen korvaus. Tästä aiheutuvia toimenpiteitä varten asia palautetaan vakuutusoikeudelle. Ratkaisuun osallistuneet: oikeusneuvokset Ailio (eri mieltä), Nikkarinen, Haarmann, Paasikoski (eri mieltä) ja Huopaniemi</p>
      </div>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Paasikoski: Katson, ettei ole syytä muuttaa vakuutusoikeuden päätöstä.</p>
        <p>Oikeusneuvos Ailio: Olen samaa mieltä kuin oikeusneuvos Paasikoski.</p>
      </div>
    </div>
  </finlex:content>
</finlex:document>
