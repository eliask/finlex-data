<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890051</dcterms:identifier>
  <finlex:ecliIdentifier>ECLI:FI:KKO:1989:51</finlex:ecliIdentifier>
  <dcterms:title>KKO:1989:51</dcterms:title>
  <dcterms:description>
    <p>
      <strong>Sotilasvamma</strong>
    </p>
  </dcterms:description>
  <finlex:registerNumber>VA88/430</finlex:registerNumber>
  <dcterms:date pvm="19890203">1989-02-03</dcterms:date>
  <finlex:fileCopyNumber>1146</finlex:fileCopyNumber>
  <dcterms:issued pvm="19890420">1989-04-20</dcterms:issued>
  <dcterms:abstract>
    <p>A oli asevelvollisuutta suorittaessaan palveluspaikalla saamansa sairauskohtauksen johdosta kaatunut ja saanut vammoja. Vaikka korvausvaatimus sairaudesta hylättiin, katsottiin vammat sotilasvammalain 2 §:n 1 momentin nojalla palveluksen aiheuttamiksi ja niiden johdosta määrättiin suoritettavaksi lainmukainen korvaus.</p>
  </dcterms:abstract>
  <dcterms:tableOfContents>
    <a href="19890051aloa0">ASIAN AIKAISEMPI KÄSITTELY</a>
    <a href="19890051muukas0">VAATIMUKSET KORKEIMMASSA OIKEUDESSA</a>
    <a href="19890051yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19890051.kko">
    <div>
      <h2 id="19890051aloa0">ASIAN AIKAISEMPI KÄSITTELY</h2>
      <p>A oli suorittanut asevelvollisuutta 10.10.1986-29.12.1986. Hän oli 3.12.1986 saanut epileptisen tajuttomuuskohtauksen ja kaatuessaan vahingoittanut ylähuulensa ja kuusi hammastaan.</p>
      <div>
        <h3>Tapaturmaviraston päätös 11.2.1987</h3>
        <p>Koska palvelukseen liittyneiden erikoisten olosuhteiden ei todennäköisillä syillä voitu päättää aiheuttaneen A:n epileptistä tajuttomuuskohtausta tai olennaisesti vaikuttaneen sen ilmaantumiseen tai pahentumiseen, tapaturmavirasto on hylännyt A:n korvausvaatimuksen.</p>
      </div>
      <div>
        <h3>Vakuutusoikeuden päätös 1.9.1988</h3>
        <p>Vakuutusoikeus, jonka tutkittavaksi A oli saattanut asian, on, samalla kun se on tapaturmaviraston lausumilla perusteilla hylännyt korvausvaatimuksen epilepsiasta, katsonut, että A:lla oli oikeus sotilasvammalain mukaiseen korvaukseen ylähuulen vahingoittumisen ja hammasvaurion johdosta, koska hän oli saanut mainitut ruumiinvammat varusmiespalvelusta suorittaessaan palveluspaikalla. Tämän vuoksi vakuutusoikeus on sotilasvammalain 2 §:n nojalla, muuttaen tapaturmaviraston päätöstä, määrännyt tapaturmaviraston suorittamaan A:lle ylähuuleen ja hampaisiin vahingoittumisen johdosta lainmukaisen korvauksen ja palauttanut asian tapaturmavirastoon tästä aiheutuvia toimenpiteitä varten.</p>
      </div>
    </div>
    <div>
      <h2 id="19890051muukas0">VAATIMUKSET KORKEIMMASSA OIKEUDESSA</h2>
      <p>Tapaturmavirasto on vaatinut, että vakuutusoikeuden päätös kumotaan ja asia jätetään sen oman päätöksen varaan.</p>
    </div>
    <div>
      <h2 id="19890051yloa0">KORKEIMMAN OIKEUDEN RATKAISU</h2>
      <p>Koska A:n saamat ruumiinvammat ovat sotilasvammalain 2 §:n 1 momentin nojalla palveluksen aiheuttamia, Korkein oikeus tämän vuoksi ja vakuutusoikeuden lausumilla perusteilla katsoo, ettei ole syytä muuttaa vakuutusoikeuden päätöksen lopputulosta.</p>
      <div>
        <p>Ratkaisuun osallistuneet: oikeusneuvokset Salervo, Ådahl, Mörä, Lehtonen ja Huopaniemi</p>
      </div>
    </div>
  </finlex:content>
</finlex:document>
