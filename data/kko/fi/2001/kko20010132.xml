<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20010132</dcterms:identifier>
  <finlex:ecliIdentifier>ECLI:FI:KKO:2001:132</finlex:ecliIdentifier>
  <dcterms:title>KKO:2001:132</dcterms:title>
  <dcterms:description>
    <p>
      <strong>Yksityistie</strong>
    </p>
  </dcterms:description>
  <finlex:registerNumber>M2000/3</finlex:registerNumber>
  <dcterms:date pvm="20010830">2001-08-30</dcterms:date>
  <finlex:fileCopyNumber>2703</finlex:fileCopyNumber>
  <dcterms:issued pvm="20011220">2001-12-20</dcterms:issued>
  <dcterms:abstract>
    <p>Tilan A hyväksi oli perustettu tierasite tilan B alueelle sen rajalinjaa myöten. Tie oli kuitenkin rakennettu tilojen omistajien sopimuksen mukaisesti tilan B alueelle rajalinjasta poiketen. Kysymys tien siirtämisestä tilan B alueella.</p>
  </dcterms:abstract>
  <dcterms:tableOfContents>
    <a href="20010132aloa0">ASIAN AIKAISEMPI KÄSITTELY</a>
    <a href="20010132mhaku0">MUUTOKSENHAKU KORKEIMMASSA OIKEUDESSA</a>
    <a href="20010132yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s20010132.kko">
    <div>
      <h2 id="20010132aloa0">ASIAN AIKAISEMPI KÄSITTELY</h2>
      <div>
        <h3>Yksityistietoimitus 21.7.1999</h3>
        <p>Toimitusmiehet lausuivat P:n hakemuksesta, että P:n omistaman tilan Rantala RN:o 8:22 alueella oli 28.4.1975 perustettu HH:n ja PH:n omistaman Kalevalan tilan RN:o 8:21 hyväksi kolme metriä leveä tierasite rajalinjaa myöten. Asianosaisten suullisen sopimuksen perusteella tie oli rakennettu tielinjasta poiketen ja sitä oli käytetty nykyisellä kohdallaan noin 13 vuotta. Tie ei nykyiselläkään paikallaan haitannut P:n omistaman Rantalan tilan käyttöä.</p>
        <p>P:n pyynnöstä toimitusmiehet vahvistivat ja siirsivät tien viiden metrin levyisenä osin nykyiselle paikalleen ja osin rajan varteen. Uutta tietä tuli noin 60 metriä. Toimitusmiehet velvoittivat P:n kaatamaan tielinjalta puut, jotka jäivät P:n omistukseen. Toimitusmiehet velvoittivat HH:n rakentamaan uuden tien. P velvoitettiin maksamaan HH:lle ja PH:lle uuden tieosan rakentamiskustannuksista 2 500 markkaa.</p>
      </div>
      <div>
        <h3>Muutoksenhaku Itä-Suomen maaoikeudessa</h3>
        <p>P vaati, että hänen maksettavakseen määrätty korvaus poistetaan.</p>
        <p>HH ja PH vaativat, että tieoikeus vahvistetaan siihen, missä se nykyisin sijaitsee, tai vaihtoehtoisesti, että uusi tie määrätään rakennettavaksi kokonaisuudessaan P:n kustannuksella.</p>
      </div>
      <div>
        <h3>Maaoikeuden tuomio 9.11.1999</h3>
        <h3>Perustelut</h3>
        <p>Maaoikeus katsoi HH:n ja PH:n sekä P:n lausuntojen perusteella selvitetyksi, että nämä olivat aikanaan sopineet siitä, että 28.4.1975 perustettu tierasite Rantalan tilan alueella voitiin rakentaa perustetusta tielinjasta poiketen siihen paikkaan, johon HH ja PH olivat tien rakentaneet ja esteettömästi käyttäneet ainakin yli kymmenen vuoden ajan. Käytössä olevan tien leveys oli noin kolme metriä.</p>
        <p>Katselmushavaintojen perusteella maaoikeus katsoi, ettei rakennetun tien käyttämisestä aiheudu Rantalan tilan käytölle haittaa. Maaoikeudessa ei ollut esitetty sellaista selvitystä, että tilalle oltaisiin lähitulevaisuudessa rakentamassa siten, että tiestä aiheutuisi tilan käyttämiselle ainakaan yksityisistä teistä annetun lain 49 §:n 2 momentissa tarkoitettua sellaista haittaa, että tie rasittaisi kiinteistöä huomattavasti enemmän kuin mainitun lain säännökset yleisesti edellyttivät.</p>
        <p>Maaoikeus katsoi, että kysymyksessä oleva asianosaisten välinen sopimus olisi toimituksessa tullut hyväksyä toimituksen perusteeksi. Tieoikeus olisi siten toimituksessa tullut perustaa sopimuksessa edellytetylle, rakennetun tien paikalle muun tieosan tavoin viiden metrin levyisenä.</p>
        <p>Maaoikeus katsoi, ettei sopimusta tehtäessä ollut edellytetty korvauksen suorittamista maa-alueesta, koska kysymyksessä oli aikaisemmin perustetun tieoikeuden sijoittaminen asianosaisten sopimuksen perusteella jossakin määrin poikkeavasti alkuperäisestä tielinjasta.</p>
      </div>
      <div>
        <h3>Tuomiolauselma</h3>
        <p>Yksityisistä teistä annetun lain 49 §:n nojalla toimitusmiesten päätös kumottiin ja tieoikeus Kalevalan tilaa varten perustettiin Rantalan tilan alueella viiden metrin levyisenä jo olemassa olevaa rakennettua tietä seuraten.</p>
        <p>Asian ovat ratkaisseet maaoikeuden jäsenet maaoikeustuomari Pekka Palomäki ja maaoikeusinsinööri Erkki Tenhola sekä lautamiehet Unto Jarva ja Elvi Silvennoinen.</p>
      </div>
    </div>
    <div>
      <h2 id="20010132mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa myönnettiin.</p>
      <p>P vaati, että tie vahvistetaan toimituksessa määrätyn linjauksen mukaisesti. Jos tie pysytetään nykyisellä paikallaan, tien leveydeksi oli vahvistettava enintään kolme metriä.</p>
      <p>HH ja PH vastasivat valitukseen.</p>
    </div>
    <div>
      <h2 id="20010132yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kalevalan tilan RN:o 8:21 hyväksi on 28.4.1975 perustettu kolmen metrin levyinen tierasite Rantalan tilan RN:o 8:22 alueelle rajalinjaa myöten. Asianosaiset ovat tietä aikanaan rakennettaessa kuitenkin sopineet, että tie rakennetaan Rantalan tilan alueelle rajalinjasta poiketen.</p>
        <p>Nyt vireillä olevassa toimituksessa Rantalan tilan omistaja P on pyytänyt rasitetien pysyttämistä Rantalan tilan länsirajan vieressä. Hänen mukaansa tieoikeus voidaan tällöin leventää viiteen metriin ilman korvausta.</p>
        <p>Kalevalan tilan omistajat HH ja PH ovat vastustaneet hakemusta ja vedonneet osapuolten välillä ennen tien rakentamista sen sijainnista tehtyyn sopimukseen, joka olisi heidän mukaansa hyväksyttävä toimituksen perusteeksi.</p>
        <p>Asiassa on aluksi ratkaistava, minkä säännösten nojalla kysymystä tien paikan siirtämisestä Rantalan tilan alueella on arvioitava. HH:n ja PH:n kannasta poiketen P on lausunut, että Kalevalan tilan oikeus käyttää Rantalan tilan alueella olevaa tietä perustuu yksityisistä teistä annetun lain</p>
        <p>21 §:n 1 momentissa tarkoitetuin tavoin vain osapuolten väliseen sopimukseen ja että tällainen käyttöoikeus voidaan sanotun lain 85 §:n mukaan lakkauttaa, jos olosuhteet ovat niin muuttuneet, ettei edellytyksiä oikeuden perustamiseen enää olisi olemassa.</p>
        <p>Korkein oikeus toteaa, ettei osapuolten ennen tien rakentamista sen paikasta tekemä sopimus ole nyt kysymyksessä olevassa toimituksessa, jossa on vaadittu tien paikan siirtämistä, sellainen yksityisistä teistä annetun lain 49 §:ssä tarkoitettu sopimus, joka olisi hyväksyttävä toimituksen perusteeksi. Korkein oikeus toteaa edelleen, että mainittu sopimus on koskenut vain tien tarkempaa sijaintia Rantalan tilan alueella. Koska oikeus kulkea Kalevalan tilalle Rantalan tilan kautta ei perustu mainittuun sopimukseen vaan 28.4.1975 perustettuun tierasitteeseen, Korkein oikeus katsoo, että kysymystä tien siirtämisestä Rantalan tilan alueella on arvioitava yksityisistä teistä annetun lain</p>
        <p>38 b §:n nojalla, sellaisena kuin se oli 4.7.1975 annetussa laissa (521/1975). Tuon pykälän 1 momentin mukaan tiestä tai sen käyttämisestä kiinteistön omistajalle johtuvan haitan poistamiseksi tai vähentämiseksi tie voidaan kiinteistön omistajan kustannuksella siirtää toiseen paikkaan hänen omistamillaan alueilla, mikäli se voi tapahtua aiheuttamatta kenellekään tien osakkaista huomattavaa haittaa.</p>
        <p>Koska maaoikeus on perustanut tuomionsa virheellisesti vain yksityisistä teistä annetun lain 49 §:n säännöksiin eikä toimituksessa ja maaoikeudessa ole selvitetty sanotun</p>
        <p>38 b §:n mukaisia tien siirtämisen edellytyksiä, asia palautetaan toimitukseen uudelleen käsiteltäväksi.</p>
        <p>Lisäksi Korkein oikeus toteaa, etteivät HH ja PH Kalevalan tilan omistajina ole vaatineetkaan tien leventämistä nykyisellä paikallaan viiden metrin levyiseksi ja ettei P ole ilmaissut siihen suostuvansa.</p>
      </div>
      <div>
        <h3>Päätöslauselma</h3>
        <p>Maaoikeuden tuomio kumotaan ja asia palautetaan toimitukseen uudelleen käsiteltäväksi. Asiaa uudelleen käsiteltäessä on otettava huomioon palauttamisen syy.</p>
        <p>Asian ovat ratkaisseet oikeusneuvokset Erkki-Juhani Taipale, Kari Raulos, Eeva Vuori, Kari Kitunen ja Pauliine Koskelo. Esittelijä Matti Sepponen.</p>
        <p/>
      </div>
    </div>
  </finlex:content>
</finlex:document>
