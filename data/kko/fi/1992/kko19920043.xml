<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920043</dcterms:identifier>
  <finlex:ecliIdentifier>ECLI:FI:KKO:1992:43</finlex:ecliIdentifier>
  <dcterms:title>KKO:1992:43</dcterms:title>
  <dcterms:description>
    <p>
      <strong>Jakolaki</strong>
      <span>Lohkominen</span>
    </p>
    <p>
      <strong>Kaavoitusalueiden jakolaki</strong>
    </p>
  </dcterms:description>
  <finlex:registerNumber>M91/155</finlex:registerNumber>
  <dcterms:date pvm="19911217">1991-12-17</dcterms:date>
  <finlex:fileCopyNumber>1154</finlex:fileCopyNumber>
  <dcterms:issued pvm="19920326">1992-03-26</dcterms:issued>
  <dcterms:abstract>
    <p>Lohkomista muuhun tarkoitukseen kuin rakennuspaikkana käytettävän tilan muodostamiseksi ei voitu kaavoitusalueiden jakolain 24 §:n 2 momentin mukaan suorittaa, kun rakennuspaikkana edelleen käytettävän kantatilan pintaala ei olisi täyttänyt kunnan rakennusjärjestyksen pintaalavaatimusta.</p>
  </dcterms:abstract>
  <p>KaavJL 24 § 2 mom (L 12.1.1990/29)</p>
  <dcterms:tableOfContents>
    <a href="19920043aloa0">ASIAN KÄSITTELY TOIMITUKSESSA JA MAAOIKEUDESSA</a>
    <a href="19920043mhaku0">MUUTOKSENHAKU KORKEIMMASSA OIKEUDESSA</a>
    <a href="19920043yloa0">KORKEIMMAN OIKEUDEN RATKAISU 26.3.1992</a>
  </dcterms:tableOfContents>
  <finlex:content id="s19920043.kko">
    <div>
      <h2 id="19920043aloa0">ASIAN KÄSITTELY TOIMITUKSESSA JA MAAOIKEUDESSA</h2>
      <div>
        <h3>Toimitus</h3>
        <p>Ilma Inkeri Niemelän hakemuksesta vireille tulleessa toimituksessa toimitusinsinööri on todennut lohottavaksi pyydetyn määräalan sijaitsevan taaja-asutukseksi katsottavalla alueella, jolla Haukiputaan kunnan rakennusjärjestyksen 95 §:n mukaan rakennuspaikan vähimmäispinta-alan on oltava 7.500 neliömetriä. Koska Hiltalan tila RN:o 64:16 muodostaa Oulun lääninhallituksen 7.11.1977 myöntämän poikkeusluvan nro 9333 mukaan rakennuspaikan, eikä toimituksen hakija ole esittänyt uutta poikkeuslupaa tilan lohkomiseksi pienemmäksi rakennuspaikaksi, toimitusinsinööri on päättänyt jättää toimituksen sikseen.</p>
      </div>
      <div>
        <h3>Pohjois-Suomen maaoikeuden päätös 24.1.1991</h3>
        <p>Maaoikeus, jonka tutkittavaksi Niemelä valittamalla oli saattanut jutun, on todennut, että Niemelä oli hakenut lohkomistoimitusta voidakseen käyttää Hiltalan tilasta RN:o 64:16 7.4.1970 vahvistetulla lahjakirjalla saamaansa määräalaa rakennuspaikkana. Koska määräala sijaitsee taaja-asutukseksi katsottavalla alueella eikä täytä Haukiputaan kunnan rakennusjärjestyksen 95 §:n vaatimaa 7.500 neliömetrin pinta-alamääräystä ja koska ei ole esitetty sellaista lääninhallituksen rakennuslain 5 §:n 2 momentin nojalla myöntämää poikkeuslupaa, joka oikeuttaisi käyttämään lohottavaksi pyydettyä määräalaa rakennuspaikkana, maaoikeus on kaavoitusalueiden jakolain 24 §:n 3 momentin ja rakennuslain 132 §:n 1 momentin nojalla katsonut, ettei ollut syytä muuttaa toimitusinsinöörin päätöstä, ja hylännyt valituksen.</p>
      </div>
    </div>
    <div>
      <h2 id="19920043mhaku0">MUUTOKSENHAKU KORKEIMMASSA OIKEUDESSA</h2>
      <p>Niemelä on valituksessaan vaatinut maaoikeuden päätöksen kumoamista ja asian palauttamista toimitusmiehille lohkomistoimituksen suorittamiseksi. Valituksen johdosta toimitusinsinööri on antanut lausunnon.</p>
    </div>
    <div>
      <h2 id="19920043yloa0">KORKEIMMAN OIKEUDEN RATKAISU 26.3.1992</h2>
      <div>
        <h3>Perustelut</h3>
        <p>Haukiputaan kunnan rakennusjärjestyksen 95 §:n mukaan rakennuspaikan pinta-alan Hiltalan tilan RN:o 64:16 sijaintialueella on oltava vähintään 7.500 neliömetriä. Hiltalan tilan pinta-ala on 4.750 neliömetriä ja tilaa käytetään sillä olevan asuinrakennuksen rakennuspaikkana. Niemelän 7.4.1970 allekirjoitetulla lahjakirjalla saaman noin 2.500 neliömetrin suuruisen määräalan lohkominen Hiltalan tilasta itsenäiseksi tilaksi, vaikkakin muuhun tarkoitukseen kuin rakennuspaikaksi, johtaisi siihen, että kantatilan, jota edelleen käytetään rakennuspaikkana, pinta-ala entisestään pienenisi. Lohkomisen vaikutuksesta syntyisi näin uusi rakennuspaikkana käytettävä tila, joka ei täytä edellä mainitun rakennusjärjestyksen määräyksen pinta-alavaatimusta. Lohkominen on siten ristiriidassa sanotun määräyksen kanssa. Tämän vuoksi ja kun Niemelä ei ole esittänyt lohkomiseen sellaisen viranomaisen suostumusta, jolla on oikeus myöntää poikkeus rakennusjärjestyksen määräyksistä, toimituksen suorittamiselle ei ole edellytyksiä.</p>
      </div>
      <div>
        <h3>Lainkohdat</h3>
        <p>Kaavoitusalueiden jakolain 24 §:n 2 momentti (29/1990)</p>
      </div>
      <div>
        <h3>Tuomiolauselma</h3>
        <p>Maaoikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Ailio, Portin, Riihelä, Ketola ja Wirilander</p>
        </div>
      </div>
    </div>
  </finlex:content>
</finlex:document>
