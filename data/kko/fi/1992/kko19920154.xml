<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920154</dcterms:identifier>
  <finlex:ecliIdentifier>ECLI:FI:KKO:1992:154</finlex:ecliIdentifier>
  <dcterms:title>KKO:1992:154</dcterms:title>
  <dcterms:description>
    <p>
      <strong>Osakeyhtiö</strong>
      <span>Osakeluettelo</span>
      <span>Osakkeen lunastaminen</span>
    </p>
  </dcterms:description>
  <finlex:registerNumber>S91/783</finlex:registerNumber>
  <dcterms:date pvm="19920506">1992-05-06</dcterms:date>
  <finlex:fileCopyNumber>3859</finlex:fileCopyNumber>
  <dcterms:issued pvm="19921104">1992-11-04</dcterms:issued>
  <dcterms:abstract>
    <p>A oli merkitty X Oy:n osakeluetteloon yhtiön osakkeenomistajaksi. Kun ei ollut ilmennyt riittävää perustetta pitää merkintää virheellisenä, A:ta oli sen perusteella pidettävä yhtiön osakkeenomistajana ja hallituksen tuli lunastusoikeuden estämättä merkitä myös A:n ilmoittama uusi osakesaanto osake- ja osakasluetteloihin.</p>
  </dcterms:abstract>
  <p>OYL 3 luku 11 § 1 mom</p>
  <dcterms:tableOfContents>
    <a href="19920154aloa0">ASIAN KÄSITTELY ALEMMISSA OIKEUKSISSA</a>
    <a href="19920154mhaku0">MUUTOKSENHAKU KORKEIMMASSA OIKEUDESSA</a>
    <a href="19920154yloa0">KORKEIMMAN OIKEUDEN RATKAISU 4.11.192</a>
  </dcterms:tableOfContents>
  <finlex:content id="s19920154.kko">
    <div>
      <h2 id="19920154aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Porin raastuvanoikeudessa</h3>
        <p>Markkinamix Oy on Satakunnan Kirjateollisuus Oy:tä ja Tiia Suvantoa vastaan ajamassaan kanteessa lausunut, että se oli toimittanut Satakunnan Kirjateollisuus Oy:lle osake- ja osakasluetteloon merkittäväksi yhden omistamansa sanotun yhtiön osakkeen. Satakunnan Kirjateollisuus Oy:n hallitus oli 31.10.1988 pitämässään kokouksessa antanut osakkeen esitettyjen lunastusvaatimusten ja suoritetun arvonnan perusteella Suvannon lunastettavaksi, vaikka Markkinamix Oy oli jo ennestään ollut Satakunnan Kirjateollisuus Oy:n osakkeenomistaja eikä osakkeen lunastamisen edellytyksiä siten ollut ollut olemassa.</p>
        <p>Koska Satakunnan Kirjateollisuus Oy ei ollut Markkinamix Oy:n pyynnöstä huolimatta purkanut päätöstä, Markkinamix Oy on vaatinut, että Satakunnan Kirjateollisuus Oy:n hallituksen mainittu päätös ja siihen liittyvät toimet kumotaan ja että Markkinamix Oy:n vahvistetaan olevan osakkeen oikea omistaja, joka tulee merkitä Satakunnan Kirjateollisuus Oy:n osake- ja osakasluetteloon.</p>
      </div>
      <div>
        <h3>Raastuvanoikeuden päätös 18.10.1989</h3>
        <p>Raastuvanoikeus, jossa asianosaiset ovat vaatineet korvausta oikeudenkäyntikuluistaan korkoineen, on lausunut, että Satakunnan Kirjateollisuus Oy oli 17.10.1988 päivätyllä kirjeellään ilmoittanut Markkinamix Oy:lle, että tällä ei osakerekisterin mukaan ollut omistuksessaan Satakunnan Kirjateollisuus Oy:n osakkeita, minkä vuoksi Satakunnan Kirjateollisuus Oy:n hallitus oli osakkeen siirtoa käsitellessään pitänyt Markkinamix Oy:tä yhtiön uutena osakkeenomistajana. Markkinamix Oy oli 19.10.1988 päivätyllä kirjeellään ilmoittanut Satakunnan Kirjateollisuus Oy:lle peruuttavansa esittämänsä osakkeen rekisteröintianomuksen ja lisäksi ilmoittanut, ettei se tullut esittämään mitään sanotun osakkeen rekisteröimiseen liittyviä vaatimuksia.</p>
        <p>Raastuvanoikeus on katsonut, että Markkinamix Oy oli näin menetellessään ja jättäessään ryhtymättä enemmälti selvittämään oikeuttaan osakkeen rekisteröintiin luopunut rekisteröintioikeudestaan.</p>
        <p>Sen vuoksi raastuvanoikeus on hylännyt kanteen. Asian laadun vuoksi asianosaiset saivat pitää oikeudenkäyntikulunsa vahinkonaan.</p>
      </div>
      <div>
        <h3>Turun hovioikeuden tuomio 23.4.1991</h3>
        <p>Hovioikeus, jonka tutkittavaksi Markkinamix Oy ja Satakunnan Kirjateollisuus Oy olivat saattaneet jutun, on lausunut, että Markkinamix Oy oli perustanut kanteensa siihen, että se oli ollut Satakunnan Kirjateollisuus Oy:n osakkeenomistaja hankkiessaan omistukseensa rekisteröinnin kohteena olleen ja lunastetuksi joutuneen Satakunnan Kirjateollisuus Oy:n osakkeen. Todistustaakkaa koskevien periaatteiden mukaan Markkinamix Oy:n oli näytettävä kanteensa peruste toteen.</p>
        <p>Markkinamix Oy oli esittänyt valokopion Satakunnan Kirjateollisuus Oy:n 30.5.1985 annetusta kymmenen osaketta käsittävästä osakekirjasta. Osakekirjaan tällöin tehdyn merkinnän mukaan Markkinamix Oy oli osakekirjan omistaja. Markkinamix Oy oli lisäksi antanut kopion Satakunnan Kirjateollisuus Oy:n osakeluettelossa 12.4.1989. Sen mukaan Markkinamix Oy oli osakekirjan sisältämän kymmenen osakkeen omistaja. Satakunnan Kirjateollisuus Oy oli tunnustanut osakeluettelomerkinnän olleen samanlainen jo lokakuussa 1988, jolloin Markkinamix Oy oli vaatinut itsensä merkitsemistä osakeluetteloon oikeudenkäynnin kohteena olevan osakkeen omistajaksi.</p>
        <p>Satakunnan Kirjateollisuus Oy oli kiistänyt kanteen, koska sillä oli ollut aihetta epäillä, ettei Markkinamix Oy enää omistanut mainittuja kymmentä osaketta yhtiön hankkiessa omistukseensa rekisteröitäväksi haluamansa osakkeen. Satakunnan Kirjateollisuus Oy oli käsityksensä tueksi vedonnut siihen, että muut oikeushenkilöt kuin Markkinamix Oy olivat vuosina 1987 ja 1988 nostaneet mainittujen kymmenen osakkeen tuottamat osingot.</p>
        <p>Mainitun osakekirjan siirtomerkintöjä koskevalle sivulle oli kirjoitettu kaksi avointa siirtoa. Ensimmäiseksi siirtäjäksi oli merkitty epäselvä nimikirjoitus ja toiseksi siirtäjäksi Markkinamix Oy. Siirtomerkintöjä ei ollut päivätty. Merkintöjen perusteella oli pääteltävissä, ettei Markkinamix Oy ollut osakekirjan antamisesta lähtien ollut yhtäjaksoisesti osakkeiden omistajana. Ajanjaksoista, jolloin yhtiö oli omistanut osakkeet, voi ainoastaan se antaa selvitystä. Tällaista näyttöä Markkinamix Oy ei ollut jutussa esittänyt.</p>
        <p>Näin ollen Markkinamix Oy ei ollut näyttänyt kannettaan toteen.</p>
        <p>Markkinamix Oy oli hävinnyt jutun eikä asia ollut niin sekava ja epätietoinen, että Markkinamix Oy:llä olisi ollut perusteellista aihetta oikeudenkäyntiin.</p>
        <p>Näillä ja raastuvanoikeuden muutoin mainitsemilla perusteilla hovioikeus on jättänyt raastuvanoikeuden päätöksen lopputuloksen itse asian osalta pysyväksi ja oikeudenkäyntikulujen osalta muuttanut raastuvanoikeuden päätöstä siten, että Markkinamix Oy on velvoitettu suorittamaan Satakunnan Kirjateollisuus Oy:lle korvaukseksi oikeudenkäyntikuluista raastuvanoikeudessa 9.490 markkaa. Markkinamix Oy on lisäksi velvoitettu suorittamaan Satakunnan Kirjateollisuus Oy:lle korvaukseksi oikeudenkäyntikuluista hovioikeudessa 1.800 markkaa.</p>
      </div>
    </div>
    <div>
      <h2 id="19920154mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 27.9.1991. Markkinamix Oy on vaatinut hovioikeuden tuomion ja raastuvanoikeuden päätöksen kumoamista sekä kanteensa hyväksymistä ja Satakunnan Kirjateollisuus Oy:n velvoittamista korvaamaan sen oikeudenkäyntikulut jutussa.</p>
      <p>Satakunnan Kirjateollisuus Oy on antanut siltä pyydetyn vastauksen. Yhtiö on vaatinut korvausta vastauskuluista.</p>
      <p>Suvanto ei ole antanut pyydettyä vastausta.</p>
      <p>Porin raastuvanoikeuden asianomaiset jäsenet ovat antaneet heiltä pyydetyn lausunnon sen muutoksenhakemuksessa esitetyn väitteen johdosta, että Markkinamix Oy:n puolesta olisi raastuvanoikeudessa toisin kuin pöytäkirjaan oli merkitty esitetty Satakunnan Kirjateollisuus Oy:n osakkeita nrot 65436-65445 koskeva osakekirja alkuperäisenä.</p>
    </div>
    <div>
      <h2 id="19920154yloa0">KORKEIMMAN OIKEUDEN RATKAISU 4.11.192</h2>
      <div>
        <h3>Perustelut</h3>
        <p>Satakunnan Kirjateollisuus Oy on 17.10.1988 ilmoittanut pitävänsä Markkinamix Oy:tä uutena osakkeenomistajana, koska yhtiöllä sen osakasluettelon mukaan ei enää ollut hallussaan Satakunnan Kirjateollisuus Oy:n osakkeita. Satakunnan Kirjateollisuus Oy ei ole merkinnyt Markkinamix Oy:n ilmoittamaa osakesaantoa osakasluetteloonsa.</p>
        <p>Satakunnan Kirjateollisuus Oy:n osakeluettelon mukaan Markkinamix Oy on kuitenkin vuodesta 1985 lähtien omistanut Satakunnan Kirjateollisuus Oy:n osakkeet nrot 65436-65445. Se, että osingon on osakekirjaan liittynyttä osinkolippua vastaan kerran nostanut muu kuin Markkinamix Oy, ei velkakirjalain 24 §:n säännös huomioon ottaen yksin ole oikeuttanut päättelemään, että Markkinamix Oy olisi luovuttanut aikaisemmin hankkimansa osakkeet. Kun muutakaan perustetta ei ole ollut pitää osakeluettelon merkintää Markkinamix Oy:n osakkuudesta virheellisenä, Satakunnan Kirjateollisuus Oy:n hallituksen olisi tullut yhtiöjärjestyksessä määrätyn lunastusoikeuden estämättä merkitä Markkinamix Oy:n ilmoittama osakesaanto osakeluetteloon ja osakasluetteloon.</p>
        <p>Tämän oikeudenkäynnin aikana ei myöskään ole ilmennyt seikkoja, jotka osoittaisivat, että Markkinamix Oy luetteloihin merkittäväksi ilmoittamansa osakesaannon tapahtuessa ei enää olisi omistanut aikaisemmin hankkimiaan osakkeita. Yhtiö on päin vastoin Korkeimmalle oikeudelle esittänyt alkuperäisenä sille myös osakeluetteloon sen omistamiksi merkityistä osakkeista nrot 65436-65445 annetun osakekirjan, johon on avoimena siirtomerkintänä kirjoitettu vain yhtiön toiminimi ja sen toimitusjohtajan nimikirjoitus.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja raastuvanoikeuden päätös kumotaan ja Markkinamix Oy vapautetaan tuomitusta oikeudenkäyntikulujen korvausvelvollisuudesta. Markkinamix Oy:n kanteesta vahvistetaan, että Suvanto on virheellisesti merkitty Satakunnan Kirjateollisuus Oy:n osake- ja osakasluetteloon kysymyksessä olevan osakkeen omistajaksi, ja Satakunnan Kirjateollisuus Oy velvoitetaan merkitsemään Markkinamix Oy tuon osakkeen omistajana osake- ja osakasluetteloon. Satakunnan Kirjateollisuus Oy velvoitetaan korvaamaan Markkinamix Oy:n oikeudenkäyntikulut jutussa 14.000 markalla.</p>
        <div>
          <p>Ratkaisuun osallistuneet: oikeusneuvokset Ailio, Nikkarinen, Roos, Taipale ja Sevon</p>
        </div>
      </div>
    </div>
  </finlex:content>
</finlex:document>
