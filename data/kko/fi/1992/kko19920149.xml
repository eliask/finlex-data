<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920149</dcterms:identifier>
  <finlex:ecliIdentifier>ECLI:FI:KKO:1992:149</finlex:ecliIdentifier>
  <dcterms:title>KKO:1992:149</dcterms:title>
  <dcterms:description>
    <p>
      <strong>Yhteismetsä</strong>
      <span>Yhteismetsäosuuden lunastaminen</span>
    </p>
    <p>
      <strong>Toimivalta</strong>
      <span>Kiinteistötoimitus vai muunlainen hallintomenettely</span>
    </p>
  </dcterms:description>
  <finlex:registerNumber>M91/292</finlex:registerNumber>
  <dcterms:date pvm="19920602">1992-06-02</dcterms:date>
  <finlex:fileCopyNumber>3755</finlex:fileCopyNumber>
  <dcterms:issued pvm="19921027">1992-10-27</dcterms:issued>
  <dcterms:abstract>
    <p>Metsähallituksen myönnettyä yhteismetsän osakaskunnalle yhteismetsäosuuksien lunastamisesta annetun lain 2 §:ssä tarkoitetun luvan lunastamiseen tutkitaan lain 1 §:n 2 momentissa säädetyt lunastamisen edellytykset lunastamista varten suoritettavassa lain 4 §:n mukaisessa maanmittaustoimituksessa.</p>
  </dcterms:abstract>
  <p>L yhteismetsäosuuksien lunastamisesta 1 § 2 mom</p>
  <p>L yhteismetsäosuuksien lunastamisesta 2 §</p>
  <p>L yhteismetsäosuuksien lunastamisesta 4 §</p>
  <p>A yhteismetsäosuuksien lunastamisesta 2 §</p>
  <dcterms:tableOfContents>
    <a href="19920149aloa0">ASIAN AIKAISEMPI KÄSITTELY</a>
    <a href="19920149mhaku0">MUUTOKSENHAKU KORKEIMMASSA OIKEUDESSA</a>
    <a href="19920149yloa0">KORKEIMMAN OIKEUDEN RATKAISU 27.10.1992</a>
  </dcterms:tableOfContents>
  <finlex:content id="s19920149.kko">
    <div>
      <h2 id="19920149aloa0">ASIAN AIKAISEMPI KÄSITTELY</h2>
      <div>
        <h3>Toimitus</h3>
        <p>Metsähallitus oli 28.12.1983 antamallaan päätöksellä myöntänyt Inarin kunnassa olevan Utsjoen yhteismetsän osakaskunnalle yhteismetsäosuuksien lunastamisesta annetun lain 2 §:ssä tarkoitetun luvan saada esittää eräisiin Utsjoen kunnassa oleviin tiloihin kuuluvia yhteismetsäosuuksia koskevan lunastusvaatimuksen. Osakaskunnan hakemuksesta tämän jälkeen vireille tulleessa, 17.9.1990 lopetetussa lunastustoimituksessa nro 108087-0 toimitusmiehet ovat katsoneet, että mainitun lain 1 §:n 2 momentin mukaiset lunastamisen edellytykset olivat olemassa, sekä suorittaneet lunastuksen ja määränneet lunastuskorvaukset.</p>
      </div>
      <div>
        <h3>Pohjois-Suomen maaoikeuden päätös 3.4.1991</h3>
        <p>Maaoikeus, jossa A ja eräät muut tilanomistajina sekä yhteismetsän osakaskunta ovat hakeneet muutosta, on katsonut, ettei ollut syytä muuttaa toimitusta.</p>
      </div>
    </div>
    <div>
      <h2 id="19920149mhaku0">MUUTOKSENHAKU KORKEIMMASSA OIKEUDESSA</h2>
      <p>A ja hänen myötäpuolensa sekä osakaskunta ovat hakeneet muutosta maaoikeuden päätökseen.</p>
      <p>A myötäpuolineen on antanut osakaskunnan valituksen johdosta selityksen.</p>
      <p>Toimitusinsinööri ja maanmittaushallitus ovat kumpikin antaneet lausunnon.</p>
    </div>
    <div>
      <h2 id="19920149yloa0">KORKEIMMAN OIKEUDEN RATKAISU 27.10.1992</h2>
      <div>
        <h3>Perustelut</h3>
        <p>Yhteismetsäosuuksien lunastamisesta annetun lain 2 §:n mukaan tarvitaan tällaiseen lunastamiseen metsähallituksen lupa. Lupakysymystä ratkaistaessa on otettava huomioon tarkoituksenmukaisuusnäkökohdat ja se, ettei lunastaminen tule kohtuuttomasti rasittamaan yhteismetsän osakaskunnan taloutta. Näillä seikoilla metsähallitus onkin perustellut kysymyksessä olevassa tapauksessa 28.12.1983 antamaansa lupapäätöstä. Tällä päätöksellä ei ole ratkaistu kysymystä lunastamisen edellytyksistä.</p>
        <p>Mainitun lain 4 §:n mukaan päätetään yhteismetsäosuuden lunastamisesta maanmittaustoimituksessa, josta on soveltuvin osin voimassa, mitä jakolaissa on säädetty pakollisesta tilusvaihdosta. Tässä toimituksessa on yhteismetsäosuuksien lunastamisesta 11.6.1971 annetun asetuksen 2 §:n mukaan selvitettävä myös, ovatko sanotun lain 1 §:n 2 momentissa mainitut lunastamisen edellytykset olemassa.</p>
        <p>Ratkaistessaan asian toimitusmiehet ovat toimivaltansa mukaisesti katsoneet mainitsemillaan perusteilla, että lunastamisen edellytykset ovat olemassa, sekä suorittaneet lunastuksen ja tuottoarvomenetelmää käyttäen määränneet lunastuskorvaukset selitelmästä ja arviokirjasta ilmenevällä tavalla. Korkein oikeus hyväksyy toimitusmiesten päätöksen perusteet.</p>
      </div>
      <div>
        <h3>Tuomiolauselma</h3>
        <p>Maaoikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Salervo, Riihelä, Tuleheimo-Takki, Wirilander ja Möller</p>
        </div>
      </div>
    </div>
  </finlex:content>
</finlex:document>
