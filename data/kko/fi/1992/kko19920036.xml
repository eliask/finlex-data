<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920036</dcterms:identifier>
  <finlex:ecliIdentifier>ECLI:FI:KKO:1992:36</finlex:ecliIdentifier>
  <dcterms:title>KKO:1992:36</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
  </dcterms:description>
  <finlex:registerNumber>R91/197</finlex:registerNumber>
  <dcterms:date pvm="19911113">1991-11-13</dcterms:date>
  <finlex:fileCopyNumber>1030</finlex:fileCopyNumber>
  <dcterms:issued pvm="19920317">1992-03-17</dcterms:issued>
  <dcterms:abstract>
    <p>Hovioikeus, joka ratkaistessaan jutun ei ollut määrännyt maksuttomasta oikeudenkäynnistä annetun lain nojalla määrätylle oikeudenkäyntiavustajalle maksettavaksi valtion varoista palkkiota avustajantehtävästä hovioikeudessa, olisi voinut avustajan hakemuksesta määrätä tuon palkkion pääasian ratkaisemisen jälkeen.</p>
  </dcterms:abstract>
  <dcterms:tableOfContents>
    <a href="19920036aloa0">ASIAN KÄSITTELY ALEMMISSA OIKEUKSISSA</a>
    <a href="19920036mhaku0">MUUTOKSENHAKU KORKEIMMASSA OIKEUDESSA</a>
    <a href="19920036yloa0">KORKEIMMAN OIKEUDEN RATKAISU 17.3.1992</a>
  </dcterms:tableOfContents>
  <finlex:content id="s19920036.kko">
    <div>
      <h2 id="19920036aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Lahden raastuvanoikeuden päätös 15.11.1988</h3>
        <p>Raastuvanoikeus oli myöntänyt tulipalon tuottamusta ja näpistystä koskeneessa jutussa syytettynä olleelle A:lle maksuttoman oikeudenkäynnin 3.10.1988 alkaen korvausvelvollisuudetta valtiolle sekä määrännyt hänen oikeudenkäyntiavustajakseen asianajaja X:n.</p>
        <p>Jutussa julistamallaan päätöksellä raastuvanoikeus oli jättänyt A:n rikoslain 3 luvun 3 §:n 1 momentin nojalla rangaistukseen tuomitsematta sekä velvoittanut hänet suorittamaan eräille asianomistajille vahingonkorvausta.</p>
      </div>
      <div>
        <h3>Kouvolan hovioikeuden päätös 27.12.1990</h3>
        <p>Hovioikeudessa, jossa asianomistajat B ja C olivat hakeneet muutosta A:n maksettavaksi tuomittujen vahingonkorvausten osalta, X on A:n asiamiehenä vastannut B:n ja C:n valituksiin sekä pyytänyt valtion varoista palkkiota A:n avustamisesta hovioikeudessa.</p>
        <p>Hovioikeus ei kuitenkaan ole päätöksessään määrännyt X:lle tuota palkkiota.</p>
      </div>
    </div>
    <div>
      <h2 id="19920036mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 4.4.1991. X on vaatinut, että hänelle maksuttomasta oikeudenkäynnistä annetun lain nojalla määrätään maksettavaksi palkkio A:n avustamisesta hovioikeudessa. Lisäksi X on vaatinut korvausta muutoksenhakemuksen tekemisestä Korkeimpaan oikeuteen.</p>
      <p>Virallinen syyttäjä on antanut pyydetyn vastauksen.</p>
    </div>
    <div>
      <h2 id="19920036yloa0">KORKEIMMAN OIKEUDEN RATKAISU 17.3.1992</h2>
      <div>
        <h3>Perustelut</h3>
        <p>A, jolle Lahden raastuvanoikeus on tulipalon tuottamusta ynnä muuta koskevassa jutussa myöntänyt maksuttoman oikeudenkäynnin ja määrännyt avustajaksi X:n, on hovioikeudessa X:n toimiessa hänen asiamiehenään vastannut kahden asianomistajan valituksiin. Hovioikeus ratkaistessaan jutun ei ole maksuttomasta oikeudenkäynnistä annetun lain nojalla määrännyt maksettavaksi X:lle valtion varoista palkkiota avustajantehtävästä hovioikeudessa. Huomioon ottaen sanotun lain 15 §:n 1 momentin ja 16 §:n 1 momentin säännökset hovioikeus olisi voinut viimeksi mainitussa lainkohdassa säädettyä menettelyä noudattaen X:n hakemuksesta määrätä maksettavaksi sanotun palkkion myös sen jälkeen, kun pääasia oli ratkaistu. Koska hovioikeuden olisi X:n avustajantehtävän siellä päättyessä pitänyt määrätä palkkio pääasian ratkaisun yhteydessä ja X on hakenut muutosta tuohon ratkaisuun, asian selvitetyn tilan vuoksi ei ole estettä sille, että Korkein oikeus viivytyksen välttämiseksi ottaa edellä mainittua palkkiota koskevan asian välittömästi ratkaistavakseen.</p>
        <p>Maksuttomasta oikeudenkäynnistä annetun lain nojalla avustajalla ei ole oikeutta saada valtion varoista korvausta oman muutoksenhakemuksensa tekemisestä. Sanottua oikeutta hänellä ei ole muunkaan lain nojalla.</p>
      </div>
      <div>
        <h3>Päätöslauselma</h3>
        <p>Maksuttomasta oikeudenkäynnistä annetun lain nojalla määrätään valtion varoista maksettavaksi X:lle palkkioksi A:n avustamisesta hovioikeudessa 1.000 markkaa, mikä määrä jää valtion vahingoksi.</p>
        <p>X:n vaatimus saada valtion varoista korvaus tänne tekemästään muutoksenhakemuksesta hylätään.</p>
        <div>
          <p>Ratkaisuun osallistuneet: oikeusneuvokset Salervo, Nikkarinen, Lindholm, Huopaniemi ja Suhonen</p>
        </div>
      </div>
    </div>
  </finlex:content>
</finlex:document>
