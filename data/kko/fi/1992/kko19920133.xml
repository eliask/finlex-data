<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920133</dcterms:identifier>
  <finlex:ecliIdentifier>ECLI:FI:KKO:1992:133</finlex:ecliIdentifier>
  <dcterms:title>KKO:1992:133</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Kanne</strong>
    </p>
    <p>
      <strong>Perintö</strong>
      <span>Lakiosa</span>
    </p>
  </dcterms:description>
  <finlex:registerNumber>S91/496</finlex:registerNumber>
  <dcterms:date pvm="19920128">1992-01-28</dcterms:date>
  <finlex:fileCopyNumber>3430</finlex:fileCopyNumber>
  <dcterms:issued pvm="19921002">1992-10-02</dcterms:issued>
  <dcterms:abstract>
    <p>Kantajat olivat kanteessaan vaatineet lakiosan täydennystä sillä perusteella, että lahjanluontoinen kiinteistönkauppa oli tarkoittanut ennakkoperintöä tai suosiolahjaa vastaajalle. Oikeudenkäynnin aikana kantajat olivat lakiosavaatimuksiaan määrällisesti korottamatta kanteensa tueksi lisäksi vedonneet siihen, että myös eräät vastaajalle kiinteistön luovutuksen jälkeen lahjoitetut varat olivat olleet kuolinpesän varoihin lisättävää ennakkoperintöä tai suosiolahjaa. Vetoamista rahalahjoihin ei pidetty kanteen kiellettynä muuttamisena.</p>
    <p>Ään.</p>
    <p>Vrt. <a href="http://www.finlex.fi/fi/oikeus/kko/kko/1983/19830055">KKO:1983-II-55</a>. Ks. <a href="http://www.finlex.fi/fi/oikeus/kko/kko/1988/19880037">KKO:1988:37</a> ja <a href="http://www.finlex.fi/fi/oikeus/kko/kko/1990/19900083">KKO:1990:83</a>.</p>
  </dcterms:abstract>
  <p>OK 14 luku 2 §</p>
  <dcterms:tableOfContents>
    <a href="19920133aloa0">ASIAN AIKAISEMPI KÄSITTELY</a>
    <a href="19920133mhaku0">MUUTOKSENHAKU KORKEIMMASSA OIKEUDESSA</a>
    <a href="19920133yloa0">KORKEIMMAN OIKEUDEN RATKAISU 2.10.1992</a>
  </dcterms:tableOfContents>
  <finlex:content id="s19920133.kko">
    <div>
      <h2 id="19920133aloa0">ASIAN AIKAISEMPI KÄSITTELY</h2>
      <div>
        <h3>Kanne Rovaniemen kihlakunnanoikeudessa</h3>
        <p>Hanna Oinas, Iida Marja Lehtola ja Kalle Aittaniemi ovat Heikki Aittaniemelle 6.1.1988 tiedoksi toimitetun haasteen nojalla lausuneet, että asianosaisten äiti Hilma Aittaniemi, joka oli syntynyt 28.10.1906 ja kuollut 14.1.1987, oli vihitty avioliittoon 17.12.1921 asianosaisten isän Juho Jalmari Aittaniemen, entisen Mursun, kanssa.</p>
        <p>Juho Jalmari Aittaniemi oli 5.9.1936 vahvistetulla kauppakirjalla ostanut yhdessä veljiensä Aukusti ja Oskari Aittaniemen kanssa Aittaniemi-nimisen perintötalon RN:o 19 Posion kunnan Posion kylässä ja kaiken tilaan isojaon yhteydessä tulevan manttaalikorotuksen vanhemmiltaan Juho ja Kaisa Mursulta. Kauppakirjan perusteella Juho Jalmari, Aukusti ja Oskari Aittaniemelle oli 16.9.1936 myönnetty lainhuuto puoleen Aittaniemen tilasta.</p>
        <p>Mainitun 5.9.1936 vahvistetun kauppakirjan mukaan "ostajain vaimot ovat yhden laiset ostajat kuin miehetkin". Aviopuolisoiden omaisuus- ja velkasuhteista annetun lain säännösten perusteella Juho Jalmari ja Hilma Aittaniemen omistama kiinteistöosuus oli ollut näiden yhteisesti jakamattomalla yhteisomistuksella omistamaa kiinteää omaisuutta.</p>
        <p>Heidän kiinteistöosuudestaan oli sittemmin muodostettu Aittaniemi-niminen tila RN:o 1:10 sekä Salmi-niminen tila RN:o 1:12, molemmat tilat Posion kunnan Aittoperän kylässä.</p>
        <p>Juho Jalmari Aittaniemi oli vaimonsa Hilma Aittaniemen suostumuksella myynyt 6.8.1974 vahvistetulla kauppakirjalla mainitut Aittaniemen ja Salmen tilat pojalleen Heikki Aittaniemelle 12.000 markan kauppahinnasta. Kauppakirjan mukaan kauppahinta tuli suorittaa siten, että ostaja maksoi sisarilleen Oinaalle ja Lehtolalle kummallekin 1.500 markkaa ja otti vastatakseen Juho Jalmari Aittaniemen Posion Osuuspankille olevasta maankäyttölain mukaisen sähköistyslainan jäännöspääomasta 395 markasta ja suoritti kauppahinnan jäännöksen 8.605 markkaa myyjälle ja hänen vaimolleen annettavana elinkautisena vapaana asuntoetuna tilalla olevassa asuinrakennuksessa, johon kuului asuntona oma huone valoineen ja lämpöineen.</p>
        <p>Kauppakirjan perusteella Heikki Aittaniemelle oli myönnetty lainhuuto mainittuihin tiloihin 29.10.1974. Lainhuutoa haettaessa esitetyn verotusarvotodistuksen mukaan kiinteistöjen yhteinen verotusarvo oli verovuonna 1972 ollut 13.090 markkaa. Juho Jalmari ja Hilma Aittaniemen asumisoikeuden arvoksi oli arvioitu verotusperusteiden mukaan 4.000 markkaa.</p>
        <p>Juho Jalmari Aittaniemi oli kuollut 21.2.1975. Hänen jälkeensä laaditun perukirjan mukaan vainajan pesän säästö oli ollut 153,18 markkaa. 14.1.1987 kuolleen Hilma Aittaniemen jälkeen laaditun perukirjan mukaan hänen kuolinpesässään ei ollut ollut säästöä.</p>
        <p>Salmen ja Aittaniemen tilojen yhteisarvo oli tällä hetkellä ilman rakennuksia yhteensä vähintään 1.155.600 markkaa. Tästä summasta tilojen yhteisten metsämaiden arvo oli 700.600 markkaa ja tilojen erittäin laajoilla rantaalueilla olevien, esimerkiksi loma-asutukseen käytettävissä olevien erityisalueiden arvo 455.000 markkaa.</p>
        <p>Myös kaupantekohetkellä vuonna 1974 tilojen arvo oli huomattavasti ylittänyt kauppahintana käytetyn hinnan, joka asumisoikeuden arvo 4.000 markan suuruisena huomioon ottaen oli ollut ainoastaan 7.393 markkaa. Aittaniemen ja Salmen tilojen luovutusta oli siten pidettävä sellaisena lahjanluontoisena ennakkoperintönä ja lahjana, jolla oli tarkoitettu suosia Heikki Aittaniemeä muiden lakiosaan oikeutettujen perillisten vahingoksi. Hilma Aittaniemen kuolinpesän varoihin oli lisättävä vähintään luovutuksen kohteena olleiden tilojen puoliskojen arvo eli 577.800 markkaa, jolloin kunkin kantajan lakiosa äitinsä rintaperillisenä oli 1/8 tästä summasta eli 72.225 markkaa.</p>
        <p>Oinas ja hänen myötäpuolensa ovat oikeudenkäynnin aikana haastetta ottamatta lausuneet, että Heikki Aittaniemen ja hänen vanhempiensa välisen kauppakirjan mukaan myyjällä ja hänen vaimollaan oli oikeus niin kauan kuin he elivät ostajaa enempää kuulematta nostaa ja käyttää tiloille vuosittain maksettavat yhteismetsärahat. Hilma Aittaniemi oli sittemmin luopumalla tästä oikeudesta Heikki Aittaniemen hyväksi antanut tälle 63.008,60 markan suuruisen rahalahjan ja ennakkoperinnön. Lisäksi Heikki Aittaniemi oli saanut lahjana ja ennakkoperintönä Hilma Aittaniemeltä tälle vuonna 1984 maksetut osuudet Juho Jalmari Aittaniemen kuolinpesälle tulleista vesiylioikeuden päätökseen perustuvista korvauksista, ns. nuottarahoista, 8.660,74 markkaa. Heikki Aittaniemi oli myös saanut kaupan kohteena oleviin tiloihin kohdistuvia säännöstelykorvauksia noin 42.000 markkaa. Heikki Aittaniemi oli vielä Hilma Aittaniemen jouduttua sairaalaan vähän ennen tämän kuolemaa nostanut hänen pankkitililtään 4.467,45 markkaa. Hilma Aittaniemi ei ollut ehtinyt kuluttaa näitä rahoja ennen kuolemaansa. Tämäkin määrä oli ennakkoperintö ja lahja, jolla oli tarkoitettu suosia Heikki Aittaniemeä muiden perillisten vahingoksi. Kaikki nämä määrät tuli lisätä Hilma Aittaniemen kuolinpesän varoihin. Jos tilojen arvot vuonna 1987 olivat näiden varojen lisäksi 1.000.000 markkaa tai enemmän, kunkin lakiosa oli vaaditut 72.225 markkaa.</p>
        <p>Oinas, Lehtola ja Kalle Aittaniemi ovat vaatineet, että Heikki Aittaniemi velvoitetaan suorittamaan kullekin heistä lakiosan täydennystä 72.225 markkaa 16 prosentin korkoineen haasteen tiedoksiantopäivästä lukien sekä korvaamaan heidän oikeudenkäyntikulunsa jutussa korkoineen.</p>
      </div>
      <div>
        <h3>Kihlakunnanoikeuden päätös 7.4.1989</h3>
        <p>Heikki Aittaniemen vastustettua kannetta ja vaadittua oikeudenkäyntikulujensa korvaamista kihlakunnanoikeus on tutkinut jutun ja mainitsemillaan perusteilla hylännyt kanteen Oinaan ja Lehtolan osalta ja velvoittanut Heikki Aittaniemen maksamaan Kalle Aittaniemelle lakiosan täydennystä 8.345,73 markkaa 16 prosentin korkoineen 6.1.1988 lukien sekä korvaukseksi oikeudenkäyntikuluista huomioon ottaen, että Kalle Aittaniemi oli vain osaksi voittanut jutun, 10.000 markkaa 16 prosentin korkoineen 7.4.1989 lukien.</p>
        <p>Lisäksi kihlakunnanoikeus on velvoittanut Oinaan ja Lehtolan yhteisvastuullisesti korvaamaan Heikki Aittaniemen oikeudenkäyntikulut jutussa 30.000 markalla, johon määrään sisältyivät myös Heikki Aittaniemen henkilökohtaiset kulut, 16 prosentin korkoineen 7.4.1989 lukien.</p>
      </div>
      <div>
        <h3>Rovaniemen hovioikeuden tuomio 14.2.1991</h3>
        <p>Hovioikeus, jonka tutkittavaksi Oinas, Lehtola ja Kalle Aittaniemi toiselta puolen sekä Heikki Aittaniemi toiselta puolen olivat saattaneet jutun, on käsittelyratkaisussaan lausunut, että Oinas ja hänen myötäpuolensa olivat kanteessaan vaatineet lakiosan täydennystä sillä perusteella, että 6.8.1974 tehty kiinteistönkauppa oli perintökaaren 7 luvun 3 §:n 3 momentissa tarkoitettu ennakkoperintö tai suosiolahja. He olivat oikeudenkäynnin aikana haastetta ottamatta vaatineet kanteessa yksilöityä lakiosaansa myös sillä perusteella, että Hilma Aittaniemen Heikki Aittaniemelle luovuttamat yhteismetsärahat 63.008,60 markkaa, vuonna 1984 Juho Jalmari Aittaniemen kuolinpesälle maksetut ns. nuottarahat 8.660,84 markkaa ja tiloihin kohdistuneet säännöstelykorvaukset 42.000 markkaa sekä Heikki Aittaniemen Hilma Aittaniemen pankkitililtä nostamat varat 4.467,45 markkaa olivat perintökaaren 7 luvun 3 §:n 3 momentissa tarkoitettua ennakkoperintöä tai suosiolahjoja.</p>
        <p>Hovioikeus on katsonut, että Oinaan ja hänen myötäpuoltensa haastetta ottamatta esittämät uudet vaatimukset eivät johtuneet olennaisesti samasta perusteesta kuin kanteessa esitetty 6.8.1974 tehtyyn kiinteistönkauppaan perustuva vaatimus. Näin ollen kihlakunnanoikeuden ei olisi pitänyt tutkia Oinaan ja hänen myötäpuoltensa haastetta ottamatta esittämiä vaatimuksia. Sen vuoksi hovioikeus on poistanut kihlakunnanoikeuden yhteismetsärahoista, ns. nuottakorvauksista ja säännöstelykorvauksista sekä Heikki Aittaniemen Hilma Aittaniemen pankkitililtä nostamista varoista antamat lausunnot ja jättänyt tutkimatta Oinaan ja hänen myötäpuoltensa hovioikeudessa toistaman vaatimuksen näiden varojen lisäämisestä Hilma Aittaniemen kuolinpesän varoihin.</p>
        <p>Tutkiessaan jutun muutoin hovioikeus on mainitsemillaan perusteilla hylännyt kanteen myös Kalle Aittaniemen osalta ja vapauttanut Heikki Aittaniemen suorittamasta Kalle Aittaniemelle maksettavaksi tuomittua lakiosan täydennystä 8.345,73 markkaa korkoineen sekä korvaamasta Kalle Aittaniemen oikeudenkäyntikuluja korkoineen ja velvoittanut Kalle Aittaniemen, Oinaan ja Lehtolan yhteisvastuullisesti korvaamaan Heikki Aittaniemen oikeudenkäyntikulut kihlakunnanoikeudessa kihlakunnanoikeuden Oinaan ja Lehtolan maksettavaksi tuomitseman määrän asemesta 35.000 markalla 16 prosentin korkoineen kihlakunnanoikeuden päätöspäivästä 7.4.1989 lukien.</p>
        <p>Lisäksi hovioikeus on velvoittanut Kalle Aittaniemen korvaamaan Heikki Aittaniemen kulut hovioikeudessa 2.500 markalla 16 prosentin korkoineen hovioikeuden tuomion antopäivästä lukien.</p>
      </div>
    </div>
    <div>
      <h2 id="19920133mhaku0">MUUTOKSENHAKU KORKEIMMASSA OIKEUDESSA</h2>
      <p>Oinaalle ja hänen myötäpuolilleen on myönnetty valituslupa 28.8.1991. Valituksessaan he ovat vaatineet hovioikeuden tuomion kumoamista ja kanteen hyväksymistä sekä Lehtola ja Kalle Aittaniemi lisäksi korvausta oikeudenkäyntikuluistaan jutussa korkoineen.</p>
      <p>Heikki Aittaniemi on antanut häneltä pyydetyn vastauksen vaatien vastauskulujensa korvaamista korkoineen.</p>
    </div>
    <div>
      <h2 id="19920133yloa0">KORKEIMMAN OIKEUDEN RATKAISU 2.10.1992</h2>
      <div>
        <h3>Perustelut</h3>
        <p>Oinas ja hänen myötäpuolensa ovat haasteen nojalla esittämässään kanteessa vaatineet 14.1.1987 kuolleen äitinsä Hilma Aittaniemen rintaperillisinä lakiosan täydennystä Heikki Aittaniemeltä kukin 72.225 markkaa. Vaatimuksensa he ovat perustaneet siihen, että Hilma Aittaniemi on 6.8.1974 vahvistetulla lahjanluontoisella kiinteistönkaupalla antanut pojalleen Heikki Aittaniemelle joko ennakkoperintöä tai sellaista suosiolahjaa, joka 577.800 markan määräisenä on lisättävä hänen kuolinpesänsä varoihin huomioon ottaen, että luovutettujen hänen puoleksi omistamiensa tilojen nykyarvo on vähintään 1.155.600 markkaa.</p>
        <p>Oikeudenkäynnin aikana Oinas ja hänen myötäpuolensa ovat haastetta ottamatta lakiosavaatimustensa tueksi, vaatimuksia määrällisesti kuitenkaan korottamatta, myös vedonneet siihen, että Hilma Aittaniemi on kiinteistön luovutuksen jälkeen antanut Heikki Aittaniemelle lisää pesän varoihin lisättävää ennakkoperintöä tai suosiolahjaa lahjoittamalla tälle kihlakunnanoikeuden päätöksessä tarkoitetut 63.008,60 markan yhteismetsärahat, 8.660,74 markan nuottakorvaukset ja 42.000 markan säännöstelykorvaukset sekä hänen pankkitililtään nostetut 4.467,45 markkaa.</p>
        <p>Vetoamalla näin väitettyihin rahalahjoihin Oinas ja hänen myötäpuolensa eivät ole esittäneet uusia vaatimuksia, vaan he ovat alkuperäisten, haastehakemuksessaan määrällisesti yksilöityjen lakiosan täydennysvaatimustensa tueksi esittäneet uudet, osaksi vaihtoehtoisiksi tarkoitetut perusteet sen varalta, ettei luovutettujen tilojen arvo yksistään oikeuttaisi 577.800 markan lisäykseen pesän varoihin. Kun heidän vaatimuksensa näihin uusiinkin seikkoihin perustettuina edelleen ovat tarkoittaneet lakiosan täydennystä heidän äitinsä jälkeen, asia ei myöskään ole muuttunut toiseksi uusiin seikkoihin vetoamisen johdosta. Kannetta ei siten ole oikeudenkäymiskaaren 14 luvun 2 §:n säännösten vastaisesti muutettu.</p>
      </div>
      <div>
        <h3>Päätöslauselma</h3>
        <p>Hovioikeuden tuomio kumotaan ja juttu palautetaan Rovaniemen hovioikeuteen, jonka tulee ottaa juttu ilmoituksesta uudelleen käsiteltäväkseen ja huomioon ottaen palauttamisen syy, menetellä siinä laillisesti ja asian ratkaistessaan lausua myös kaikista asianosaisten jutussa esittämistä oikeudenkäyntikulujen korvaamista koskevista vaatimuksista. Asianajaja Kari Salolle maksetaan Oinaan avustamisesta täällä palkkioksi valtion varoista 1.200 markkaa.</p>
        <div>
          <p>Ratkaisuun osallistuneet oikeusneuvokset: Salervo, Portin, Tuleheimo-Takki (eri mieltä), Krook ja Wirilander (eri mieltä)</p>
        </div>
      </div>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Wirilander: Katson, ettei ole syytä muuttaa hovioikeuden käsittelyratkaisussa annettua päätöstä. Äänestyksen tulokseen nähden pakotettuna lausumaan asiasta olen samaa mieltä kuin enemmistö.</p>
        <p>Oikeusneuvos Tulenheimo-Takki: Olen samaa mieltä kuin oikeusneuvos Wirilander.</p>
      </div>
    </div>
  </finlex:content>
</finlex:document>
