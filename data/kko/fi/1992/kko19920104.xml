<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920104</dcterms:identifier>
  <finlex:ecliIdentifier>ECLI:FI:KKO:1992:104</finlex:ecliIdentifier>
  <dcterms:title>KKO:1992:104</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Tuomion purkaminen riita-asiassa</span>
    </p>
  </dcterms:description>
  <finlex:registerNumber>H92/102</finlex:registerNumber>
  <dcterms:date pvm="19920616">1992-06-16</dcterms:date>
  <finlex:fileCopyNumber>2720</finlex:fileCopyNumber>
  <dcterms:issued pvm="19920828">1992-08-28</dcterms:issued>
  <dcterms:abstract>
    <p>Tuomioistuimen vahvistaman sovinnon purkaminen ei ole mahdollista oikeudenkäymiskaaren 31 luvun 7 §:n 1 momentin 3 kohdassa säädetyillä, uusia seikkoja ja todisteita tarkoittavilla perusteilla, vaan sovintoa voidaan saman kaaren 20 luvun 5 §:n nojalla moittia sovinnon vahvistaneessa tuomioistuimessa oikeustoimen pätemättömyysperusteilla. Sen vuoksi jätettiin mainituilla perusteilla tehty purkuhakemus tutkimatta.</p>
  </dcterms:abstract>
  <p>OK 31 luku 7 § 1 mom 3 kohta</p>
  <p>OK 20 luku 5 §</p>
  <dcterms:tableOfContents>
    <a href="19920104aloa0">ASIAN AIKAISEMPI KÄSITTELY</a>
    <a href="19920104yloa0">KORKEIMMAN OIKEUDEN RATKAISU 28.8.1992</a>
  </dcterms:tableOfContents>
  <finlex:content id="s19920104.kko">
    <div>
      <h2 id="19920104aloa0">ASIAN AIKAISEMPI KÄSITTELY</h2>
      <p>Oy Huber Ab on Rovaniemen kihlakunnanoikeudessa kanteessaan vaatinut, että Lauri Alanärä velvoitetaan suorittamaan sille pienurakkasopimuksen perusteella 33 580 markkaa korkoineen. Jutun toisessa käsittelyssä asianosaisten asiamiehet ovat pyytäneet kihlakunnanoikeutta vahvistamaan asianosaisten tekemän sovinnon. Kihlakunnanoikeus on 27.6.1991 oikeudenkäymiskaaren 20 luvun 2 §:n nojalla vahvistanut noudatettavaksi Oy Huber Ab:n ja Lauri Alanärän jutussa tekemän sovinnon.</p>
    </div>
    <div>
      <h2 id="19920104yloa0">KORKEIMMAN OIKEUDEN RATKAISU 28.8.1992</h2>
      <p>Lauri Alanärä on hakemuksessaan pyytänyt kihlakunnanoikeuden vahvistaman sovinnon purkamista ja hakemuksensa tueksi vedonnut oikeudenkäymiskaaren 31 luvun 7 §:n 1 momentin 3 kohdassa tarkoitettuihin uusiin seikkoihin ja todisteisiin. Oikeuden vahvistama sovinto ei kuitenkaan ole esitetyillä perusteilla purettavissa, vaan itse sovintoa voidaan saman lain 20 luvun 5 §:n nojalla moittia sovinnon vahvistaneessa tuomioistuimessa oikeustoimen pätemättömyysperusteilla. Sen vuoksi Korkein oikeus on jättänyt hakemuksen tutkimatta.</p>
      <div>
        <p>Ratkaisuun osallistuneet: oikeusneuvokset Portin, Riihelä, Krook, Wirilander ja Möller</p>
      </div>
    </div>
  </finlex:content>
</finlex:document>
