<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920001</dcterms:identifier>
  <finlex:ecliIdentifier>ECLI:FI:KKO:1992:1</finlex:ecliIdentifier>
  <dcterms:title>KKO:1992:1</dcterms:title>
  <dcterms:description>
    <p>
      <strong>Jakolaki</strong>
      <span>Oikeudenkäyntimenettely</span>
    </p>
  </dcterms:description>
  <finlex:registerNumber>M91/15</finlex:registerNumber>
  <dcterms:date pvm="19911031">1991-10-31</dcterms:date>
  <finlex:fileCopyNumber>64</finlex:fileCopyNumber>
  <dcterms:issued pvm="19920108">1992-01-08</dcterms:issued>
  <dcterms:abstract>
    <p>A:n ja B:n yhdessä omistamilla tiloilla suoritetussa rajankäyntitoimituksessa yksin ilman B:n valtuutusta saapuvilla ollut A oli hyväksynyt toimituksen. Hyväksyminen sitoi myös B:tä ja A:n ja B:n valitettua toimituksesta maaoikeuteen heidän valituksensa jätettiin tutkimatta.</p>
  </dcterms:abstract>
  <p>JL 66 § 2 mom</p>
  <dcterms:tableOfContents>
    <a href="19920001aloa0">ASIAN AIKAISEMPI KÄSITTELY</a>
    <a href="19920001mhaku0">MUUTOKSENHAKU KORKEIMMASSA OIKEUDESSA</a>
    <a href="19920001yloa0">KORKEIMMAN OIKEUDEN RATKAISU 8.1.1992</a>
  </dcterms:tableOfContents>
  <finlex:content id="s19920001.kko">
    <div>
      <h2 id="19920001aloa0">ASIAN AIKAISEMPI KÄSITTELY</h2>
      <div>
        <h3>Toimitus</h3>
        <p>Lauri Kalevi ja Terttu Mirjam Palmin hakemuksesta vireille tulleessa rajankäyntitoimituksessa nro 112441-9 Tammelan kunnan Tammelan kylässä on suoritettu rajankäynti Kesärannan tilalla RN:o 3:61 muun ohella pyykkivälillä 6-8 Hiekkaharjun tilaa RN:o 3:164 vastaan ja tilalla Kesäranta II RN:o 3:90 muun ohella pyykkivälillä 8-40 sanottua Hiekkaharjun tilaa vastaan. Lauri Kalevi ja Terttu Mirjam Palm omistivat puoliksi tilat Kesäranta RN:o 3:61 ja Kesäranta II RN:o 3:90, mutta toimituksessa on ollut saapuvilla vain Lauri Kalevi Palm.</p>
        <p>Toimitusinsinöörin julistettua 6.5.1988 toimituksen päättyneeksi ja annettua Lauri Kalevi Palmille toimitusta koskevan valitusosoituksen Palm on allekirjoittanut toimituspöytäkirjan ja siinä olleen seuraavan lausuman: "Valitusmahdollisuuttamme säilyttämättä hyväksymme toimituksen allekirjoituksillamme."</p>
      </div>
      <div>
        <h3>Etelä-Suomen maaoikeuden päätös 21.8.1990</h3>
        <p>Lauri Kalevi ja Terttu Mirjam Palm ovat valituksessaan maaoikeudelle vaatineet rajankäyntiä korjattavaksi pyykkiväleillä 6-8-40 ja asiaa maaoikeudessa käsiteltäessä lausuneet, ettei Lauri Kalevi Palmin tarkoituksena ollut ollut hyväksyä toimitusta.</p>
        <p>Maaoikeus on todennut, että toimituksessa suoritetusta rajankäynnistä oli tiedotettu jakolain 70 §:n mukaisesti ja että Lauri Kalevi Palm oli hyväksynyt toimituksen allekirjoittamalla toimituspöytäkirjaan edellä selostetun lausuman. Hyväksyminen sitoi jakolain 66 §:n 2 momentin nojalla myös tilojen Kesäranta RN:o 3:61 ja Kesäranta II RN:o 3:90 toista omistajaa, Lauri Kalevi Palmin aviopuolisoa Terttu Mirjam Palmia. Asiassa ei ollut ilmennyt mitään sellaista, jonka vuoksi hyväksymiselle ei olisi ollut annettava sen sanamuodosta ilmenevää merkitystä. Näillä perusteilla maaoikeus on jättänyt Lauri Kalevi ja Terttu Mirjam Palmin valituksen tutkimatta sekä velvoittanut heidät korvaamaan Elli Kaarina Salmelalle oikeudenkäyntikuluista 600 markkaa ja valtiolle maaoikeuden istunnon kuulutuskuluista 199,75 markkaa.</p>
      </div>
    </div>
    <div>
      <h2 id="19920001mhaku0">MUUTOKSENHAKU KORKEIMMASSA OIKEUDESSA</h2>
      <p>Lauri Kalevi ja Terttu Mirjam Palm ovat hakeneet muutosta maaoikeuden päätökseen vaatien maaoikeuden päätöksen kumoamista ja asian palauttamista maaoikeuden käsiteltäväksi.</p>
      <p>Toimitusinsinööri on antanut lausunnon.</p>
    </div>
    <div>
      <h2 id="19920001yloa0">KORKEIMMAN OIKEUDEN RATKAISU 8.1.1992</h2>
      <p>Maaoikeuden päätöstä ei muuteta.</p>
      <div>
        <p>Ratkaisuun osallistuneet: oikeusneuvokset Jalanko, Nikkarinen, Roos, Krook ja Raulos</p>
      </div>
    </div>
  </finlex:content>
</finlex:document>
