<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920102</dcterms:identifier>
  <finlex:ecliIdentifier>ECLI:FI:KKO:1992:102</finlex:ecliIdentifier>
  <dcterms:title>KKO:1992:102</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
    </p>
    <p>
      <strong>Puhevalta</strong>
    </p>
    <p>
      <strong>Luonnonsuojelulaki</strong>
    </p>
    <p>
      <strong>Rasite</strong>
    </p>
  </dcterms:description>
  <finlex:registerNumber>M91/52</finlex:registerNumber>
  <dcterms:date pvm="19920331">1992-03-31</dcterms:date>
  <finlex:fileCopyNumber>2718</finlex:fileCopyNumber>
  <dcterms:issued pvm="19920828">1992-08-28</dcterms:issued>
  <dcterms:abstract>
    <p>Luonnonsuojeluasioissa yleistä etua valvovan lääninhallituksen hakemuksesta purettiin luonnonsuojelualueella suoritettu lohkomistoimitus eräiden rasitteiden osalta, koskei toimituksessa ollut käsitelty suojelupäätöksen vaikutuksia eikä lääninhallitus, jolle ei ollut tiedotettu toimituksesta, ollut voinut siinä esittää rasitteista tehdyn päätöksen rauhoitusmääräysten ja luonnonsuojeluedun vastaisuutta koskevia seikkoja.</p>
  </dcterms:abstract>
  <dcterms:tableOfContents>
    <a href="19920102muukas0">HAKEMUS</a>
    <a href="19920102muukas0">VÄLITOIMET</a>
    <a href="19920102yloa0">KORKEIMMAN OIKEUDEN RATKAISU 28.8.1992</a>
  </dcterms:tableOfContents>
  <finlex:content id="s19920102.kko">
    <div>
      <h2 id="19920102muukas0">HAKEMUS</h2>
      <p>Mikkelin lääninhallitus on kertonut, että lääninhallitus oli 22.1.1971 antamallaan päätöksellä muodostanut luonnonsuojelulain nojalla rauhoitetuksi luonnonsuojelualueeksi osan Ristiinan kunnan Kaipialan kylässä olevasta Puuskankankaan tilasta RN:o 1:49.</p>
      <p>Puuskankankaan tilalla RN:o 1:49 ja eräällä muulla tilalla oli vuonna 1987 suoritettu lohkomistoimitus nro 115620-9. Kun toimituksen alkukokouksesta oli sovittu jakolain 72 §:n mukaisella tavalla, ei toimituksesta ollut tiedotettu jakolain 70 §:n mukaisesti esimerkiksi lääninhallitukselle, joka on yleistä luonnonsuojeluetua ja yksityismaille perustettuja luonnonsuojelualueita valvova viranomainen.</p>
      <p>Toimituksessa, joka on rekisteröity 18.11.1987, oli perustettu Puuskankankaan tilan jm 1:49/8 alueella olevalle luonnonsuojelualueelle Santtusaaret nimisen tilan jm 1:49/6 hyväksi 10 X 10 metrin suuruinen venevalkamaoikeus ja sinne johtava 6 metriä leveä tieoikeus. Lääninhallitus on katsonut, että rasiteoikeuksien perustaminen ja käyttö oli ristiriidassa alueen useiden rauhoitusmääräysten kanssa. Toimituksessa tehty päätös oli yleisen luonnonsuojeluedun vastainen ja lääninhallitus olisikin toimituksessa ottanut asiaan kantaa, jos se olisi saanut siitä tiedon. Koska lääninhallitus ei ollut voinut toimituksessa vedota edellä mainittuihin seikkoihin, ja koska niiden esittäminen olisi todennäköisesti johtanut toiseen lopputulokseen, lääninhallitus on pyytänyt, että Korkein oikeus oikeudenkäymiskaaren 31 luvun 7 §:n 1 momentin 3 kohdan nojalla poistaisi lohkomistoimituksen siltä osalta kuin se koski venevalkama- ja tieoikeuden perustamista Puuskankankaan luonnonsuojelualueelle.</p>
    </div>
    <div>
      <h2 id="19920102muukas0">VÄLITOIMET</h2>
      <p>Toimitusinsinöörin valtuuksin toiminut maanmittausteknikko Leo Ripatti on antanut hakemuksen johdosta pyydetyn selityksen. Ristiloma Oy on antanut pyydetyn vastauksen. Niiden johdosta Mikkelin lääninhallituksen ympäristönsuojelutoimisto on antanut pyydetyn selityksen.</p>
    </div>
    <div>
      <h2 id="19920102yloa0">KORKEIMMAN OIKEUDEN RATKAISU 28.8.1992</h2>
      <div>
        <h3>Perustelut</h3>
        <p>Lääninhallituksella on luonnonsuojeluasioissa yleistä etua valvovana viranomaisena oikeus hakea lohkomistoimituksen purkamista sillä perusteella, että toimituksessa tehty venevalkama- ja tieoikeutta koskeva rasitepäätös on alueen luonnonsuojelualueeksi julistamista koskevan päätöksen määräysten vastainen.</p>
        <p>Maarekisteriin 18.11.1987 merkityssä lohkomistoimituksessa nro 115620-9 on tilalle jm 1:49/6 perustettu 10 x 10 metrin suuruinen venevalkamaoikeus ja 6 metriä leveä tieoikeus tilan jm 1:49/8 alueelle toimituskartan osoittamalla tavalla. Alue on Mikkelin lääninhallituksen päätöksellä 22.1.1971 julistettu luonnonsuojelualueeksi, missä on kiellettyä muun muassa rakentaminen ja kaikenlainen muu toiminta, joka saattaa muuttaa alueen maisemakuvaa tai vaikuttaa epäedullisesti kasvillisuuden ja eläimistön säilymiseen.</p>
        <p>Lohkomistoimituksen pöytäkirjan merkinnöistä ilmenee toimituksessa tiedetyn, että osa tilan jm 49/8 alueesta oli rauhoitettu luonnonsuojelualueeksi. Toimituksessa ei ollut kuitenkaan tarkemmin käsitelty suojelupäätöksen vaikutuksia. Lääninhallitus on siten hakemuksessaan vedonnut sellaisiin uusiin seikkoihin, joita ei ollut toimituksessa käsitelty. Lääninhallitus, jolle ei ollut tiedotettu toimituksesta, ei ollut siinä voinut vedota nyt esittämiinsä seikkoihin, joiden käsittely toimituksessa olisi todennäköisesti johtanut toiseen lopputulokseen.</p>
        <p>Lohkomistoimituksen uudessa käsittelyssä tulee kulkua tilalle jm 1:49/6 järjestettäessä käsitellä ja ottaa huomioon lääninhallituksen suojelupäätöksen 22.1.1971 määräykset.</p>
      </div>
      <div>
        <h3>Lainkohdat</h3>
        <p>Oikeudenkäymiskaari 31 luku 7 § 1 mom. 3 kohta ja 2 mom. sekä 16 §</p>
      </div>
      <div>
        <h3>Päätöslauselma</h3>
        <p>Ristiinan kunnan Kaipialan kylässä olleella Puuskankankaan tilalla RN:o 1:49 ja eräällä muulla tilalla suoritettu, 18.11.1987 maarekisteriin merkitty lohkomistoimitus nro 115620-9 puretaan Mikkelin läänin maanmittauskonttorissa, nykyiseltä nimeltään Mikkelin kartasto- ja tietopalvelutoimisto, suoritetun tarkastuksen ja sen jälkeisten toimenpiteiden osalta siltä osin kuin tilalle jm 1:49/6 on perustettu toimituspöytäkirjan 12 §:n kohdalla 10 x 10 metrin suuruinen venevalkamaoikeus ja 6 metrin levyinen tieoikeus tilan jm 1:49/8 alueelle toimituskartan osoittamalla tavalla. Kartasto- ja tietopalvelutoimiston tulee ottaa toimitus nyt puretulta osalta uudelleen tarkastettavakseen ja menetellä asiassa lain mukaan.</p>
        <div>
          <p>Ratkaisuun osallistuneet: presidentti Heinonen, oikeusneuvokset Nikkarinen, Taipale ja Suhonen sekä ylimääräinen oikeusneuvos Heikonen</p>
        </div>
      </div>
    </div>
  </finlex:content>
</finlex:document>
