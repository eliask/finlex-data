<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19920176</dcterms:identifier>
  <finlex:ecliIdentifier>ECLI:FI:KKO:1992:176</finlex:ecliIdentifier>
  <dcterms:title>KKO:1992:176</dcterms:title>
  <dcterms:description>
    <p>
      <strong>Perintö</strong>
      <span>Pesänselvittäjä</span>
    </p>
  </dcterms:description>
  <finlex:registerNumber>S92/46</finlex:registerNumber>
  <dcterms:date pvm="19920916">1992-09-16</dcterms:date>
  <finlex:fileCopyNumber>4203</finlex:fileCopyNumber>
  <dcterms:issued pvm="19921209">1992-12-09</dcterms:issued>
  <dcterms:abstract>
    <p>Kuolinpesän osakkaalla oli perintökaaren 19 luvun 1 §:n 1 momentin nojalla oikeus saada kuolinpesän omaisuus luovutettavaksi pesänselvittäjän hallintoon riippumatta siitä, oliko pesä selvitetty vai ei.</p>
    <p>Ks. <a href="http://www.finlex.fi/fi/oikeus/kko/kko/1977/19770102">KKO:1977-II-102</a></p>
  </dcterms:abstract>
  <p>PK 19 luku 1 § 1 mom</p>
  <dcterms:tableOfContents>
    <a href="19920176aloa0">ASIAN KÄSITTELY ALEMMISSA OIKEUKSISSA</a>
    <a href="19920176mhaku0">MUUTOKSENHAKU KORKEIMMASSA OIKEUDESSA</a>
    <a href="19920176yloa0">KORKEIMMAN OIKEUDEN RATKAISU 9.12.1992</a>
  </dcterms:tableOfContents>
  <finlex:content id="s19920176.kko">
    <div>
      <h2 id="19920176aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Toijalan kihlakunnanoikeudessa</h3>
        <p>Taito Tapio Vilhelm Halonen on pyytänyt, että Valkeakoskelta oleva asianajaja Oiva Sartamo määrättäisiin pesänjakajaksi Kylmäkoskelta olleen 10.5.1971 kuolleen maanviljelijän Vilhelm Halosen sekä hänen 9.9.1990 kuolleen vaimonsa, eläkeläisen Aina Siviä Halosen kuolinpesiin.</p>
        <p>Hakemuksesta kuultuina kuolinpesien muut osakkaat Anelma Annikki Halonen, Vilma Ellen Rantanen sekä Salme Anneli Kurkikangas ovat vastustaneet Sartamon määräämistä pesänjakajaksi ja vaatineet, että mainittuihin kuolinpesiin määrättäisiin pesänselvittäjäksi ja pesänjakajaksi Tampereelta oleva asianajaja Eija Karimaa.</p>
        <p>Taito Tapio Vilhelm Halonen on vastustanut Anelma Annikki Halosen ja hänen myötäpuoltensa hakemusta.</p>
      </div>
      <div>
        <h3>Kihlakunnanoikeuden päätös 18.2.1991</h3>
        <p>Koska ei ollut näytetty, että Sartamolla olisi ollut aiempi asiakassuhde Taito Tapio Vilhelm Haloseen, ja koska kuolinpesien kiinteistöt ja osittain muu omaisuus sijaitsivat Kylmäkoskella ja Urjalassa, Sartamon määräämiselle pesänjakajaksi ei ollut estettä. Koska kuolinpesissä ei ollut selvitettävää, niille ei ollut aiheellista määrätä pesänselvittäjää.</p>
        <p>Kihlakunnanoikeus on määrännyt Sartamon pesänjakajana suorittamaan perinnönjaon Vilhelm ja Aina Siviä Halosen jälkeen. Anelma Annikki Halosen ja hänen myötäpuoltensa hakemus pesänselvittäjän määräämiseksi on hylätty.</p>
      </div>
      <div>
        <h3>Turun hovioikeuden päätös 8.11.1991</h3>
        <p>Hovioikeus, jossa Anelma Annikki Halonen myötäpuolineen oli vaatinut kihlakunnanoikeuden päätöksen kumoamista ja toistanut vaatimuksen Karimaan määräämisestä pesänselvittäjäksi ja pesänjakajaksi, on todennut valittajien katsoneen, että koska he edustivat lukumääräisesti enemmistöä kuolinpesän osakkaista, heidän ehdokkaansa Karimaa tulisi määrätä pesänselvittäjäksi ja pesänjakajaksi.</p>
        <p>Taito Tapio Vilhelm Halonen oli ilmoittanut, että hänen osuutensa kuolinpesistä oli 5/8 osaa, kun Anelma Annikki Halosen ja hänen myötäpuoltensa osuus kuolinpesistä oli vain 3/8 osaa. Anelma Annikki Halonen ja hänen myötäpuolensa olivat myöntäneet, että suurin osa pesistä kuului Taito Tapio Vilhelm Haloselle, mikäli heidän vireille panemaansa testamentin hyväksymisen julistamista mitättömäksi koskevaa kannetta ei hyväksytä.</p>
        <p>Asiassa oli selvitetty, että suurin osuus jäämistöstä kuului tällä hetkellä Taito Tapio Vilhelm Haloselle.</p>
        <p>Tällä perusteella ja myös kihlakunnanoikeuden mainitsemilla perusteilla hovioikeus on katsonut, ettei kihlakunnanoikeuden päätöksen lopputulosta ollut syytä muuttaa. Anelma Annikki Halonen, Rantanen ja Kurkikangas on velvoitettu yhteisvastuullisesti suorittamaan Taito Tapio Vilhelm Haloselle korvaukseksi tällä asian vuoksi hovioikeudessa olleista kuluista 1 200 markkaa 16 prosentin korkoineen hovioikeuden päätöksen antopäivästä lukien.</p>
      </div>
    </div>
    <div>
      <h2 id="19920176mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 11.3.1992. Muutoksenhakemuksessaan Anelma Annikki Halonen ja hänen myötäpuolensa ovat vaatineet hovioikeuden päätöksen kumoamista ja toistaneet aikaisemman vaatimuksensa Karimaan määräämisestä pesänselvittäjäksi ja pesänjakajaksi. Taito Tapio Vilhelm Halonen on antanut vastauksen, jossa hän on vaatinut valituksen hylkäämistä ja vastapuolten velvoittamista korvaamaan hänen vastauskulunsa korkoineen. Siltä varalta, että kuolinpesiin määrättäisiin pesänselvittäjä, hän on pyytänyt, että tehtävään määrättäisiin Sartamo.</p>
      <p>Taito Tapio Vilhelm Halosen vastauksen johdosta Anelma Annikki Halonen ja hänen myötäpuolensa ovat antaneet pyydetyn vastauksen, jossa he vastustavat Sartamon määräämistä pesänselvittäjäksi.</p>
      <p>Määräajan jälkeen Anelma Annikki Halonen on 18.5.1992 ja Taito Tapio Vilhelm Halonen 13.7.1992 toimittanut tänne lisäkirjoituksen liitteineen.</p>
    </div>
    <div>
      <h2 id="19920176yloa0">KORKEIMMAN OIKEUDEN RATKAISU 9.12.1992</h2>
      <div>
        <h3>Käsittelyratkaisu</h3>
        <p>Määräajan jälkeen toimitettuja kirjoituksia ei oteta huomioon, koska niiden huomioon ottamiseen ei ole erityistä syytä.</p>
      </div>
      <div>
        <h3>Pääasiaratkaisun perustelut</h3>
        <p>Anelma Annikki Halosella myötäpuolineen on kuolinpesien osakkaana perintökaaren 19 luvun 1 §:n 1 momentin nojalla oikeus vaatia kuolinpesien omaisuus luovutettavaksi pesänselvittäjän hallintoon ja saada pesänselvittäjä määrätyksi riippumatta siitä, onko pesä selvitetty vai ei.</p>
        <p>Pesänselvittäjäksi ja pesänjakajaksi esitetyt Karimaa ja Sartamo ovat kumpikin sopivia pesänselvittäjäksi ja pesänjakajaksi. Kihlakunnanoikeuden mainitsemalla perusteella etusija annetaan Taito Tapio Vilhelm Halosen ehdottamalle Sartamolle.</p>
      </div>
      <div>
        <h3>Päätöslauselma</h3>
        <p>Vilhelm ja Aina Siviä Halosen kuolinpesät määrätään luovutettaviksi pesänselvittäjän hallintoon ja pesänselvittäjäksi määrätään asianajaja Oiva Sartamo. Sartamolle annettu pesänjakajan määräys jää pysyväksi.</p>
        <p>Hovioikeuden päätös kumotaan Taito Tapio Vilhelm Haloselle tuomitun kulukorvauksen osalta.</p>
        <div>
          <p>Ratkaisuun osallistuneet: oikeusneuvokset Salervo, Ketola, Krook ja Raulos sekä ylimääräinen oikeusneuvos Hidén</p>
        </div>
      </div>
    </div>
  </finlex:content>
</finlex:document>
