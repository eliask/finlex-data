<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19960118</dcterms:identifier>
  <finlex:ecliIdentifier>ECLI:FI:KKO:1996:118</finlex:ecliIdentifier>
  <dcterms:title>KKO:1996:118</dcterms:title>
  <dcterms:description>
    <p>
      <strong>Perinnönjako</strong>
      <span>Korko</span>
      <span>Työhyvitys</span>
    </p>
  </dcterms:description>
  <finlex:registerNumber>S95/1867</finlex:registerNumber>
  <dcterms:date pvm="19960731">1996-07-31</dcterms:date>
  <finlex:fileCopyNumber>3744</finlex:fileCopyNumber>
  <dcterms:issued pvm="19961007">1996-10-07</dcterms:issued>
  <dcterms:abstract>
    <p>Perilliselle määrättiin perintökaaren 8 luvun 5 §:n nojalla suoritettavaksi perinnönjaossa hyvitystä hänen perittävän hyväksi tekemästään työstä. Tällainen pesän varoista osana perintöosuutta maksettava hyvitys ei ollut korkolain 1 §:n 1 momentissa tarkoitettua rahavelkaa, jolle olisi ollut maksettava viivästyskorkoa.</p>
  </dcterms:abstract>
  <p>PK 8 luku 5 §</p>
  <p>KorkoL 1 § 1 mom</p>
  <dcterms:tableOfContents>
    <a href="19960118aloa0">ASIAN KÄSITTELY ALEMMISSA OIKEUKSISSA</a>
    <a href="19960118mhaku0">MUUTOKSENHAKU KORKEIMMASSA OIKEUDESSA</a>
    <a href="19960118yloa0">KORKEIMMAN OIKEUDEN RATKAISU 7.10.1996</a>
  </dcterms:tableOfContents>
  <finlex:content id="s19960118.kko">
    <div>
      <h2 id="19960118aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Iisalmen käräjäoikeudessa</h3>
        <p>A kertoi B:tä vastaan ajamassaan kanteessa muun muassa, että Pielaveden kihlakunnanoikeus oli 6.10.1992 määrännyt asianajaja X:n pesänselvittäjäksi ja pesänjakajaksi C:n ja D:n kuolinpesiin, jonka osakkaana A:n ja B:n lisäksi oli E. A oli perintökaaren 8 luvun 5 §:n perusteella vaatinut D:n hyväksi tekemästään maataloustyöstä hyvitystä korkoineen, mutta pesänjakaja oli 20.9.1993 hylännyt vaatimuksen. Pesän varoista pesän osakkaille muutoin maksettavat rahasuoritukset pesänjakajan oli määrä maksaa osituksen ja perinnönjakojen saatua lainvoiman.</p>
        <p>Tämän vuoksi A vaati, että pesänselvitys- ja perinnönjakopäätöstä muutetaan siten, että hänelle määrätään työhyvitystä D:n hyväksi tehdystä työstä 16 prosentin korkoineen pesänselvityksen ja perinnönjaon loppuunsaattamispäivästä 20.9.1993 lukien.</p>
      </div>
      <div>
        <h3>Käräjäoikeuden tuomio 7.9.1994</h3>
        <p>Käräjäoikeus määräsi A:lle työhyvitystä yhteensä 40 000 markkaa. Ositus ja perinnönjako kumottiin. Asia palautettiin pesänjakajalle oikaisua varten. Tämän tuli, palautuspäätöksen saatua lainvoiman, ilmoituksetta kuukauden kuluessa tuomion lainvoimaiseksi tulosta ottaa asia uudelleen käsiteltäväkseen.</p>
        <div>
          <p>Asian on ratkaissut kihlakunnantuomari Nurmi.</p>
        </div>
      </div>
      <div>
        <h3>Itä-Suomen hovioikeuden tuomio 30.6.1995</h3>
        <p>A ja E yhdessä sekä B erikseen valittivat hovioikeuteen.</p>
        <p>Tuomiossaan lausumillaan perusteilla hovioikeus jätti käräjäoikeuden tuomion lopputuloksen pysyväksi työhyvityksen määrän osalta. A:n sille vaatiman koron osalta hovioikeus lausui, että pesän varoista perintökaaren säännösten nojalla maksettava työhyvitys ei ollut sellainen korkolain 1 §:n 1 momentissa tarkoitettu rahavelka, jolle olisi ollut maksettava viivästyskorkoa.</p>
        <p>Ositus- ja perinnönjakokirjaan tehtäväksi määrättyjen muutosten johdosta asia palautettiin pesänjakajalle osituksen ja perinnönjaon uudelleen toimittamista varten.</p>
        <div>
          <p>Asian ovat ratkaisseet hovioikeuden jäsenet Ollikainen, Laakso ja Hyartt, joka on myös esitellyt asian.</p>
        </div>
      </div>
    </div>
    <div>
      <h2 id="19960118mhaku0">MUUTOKSENHAKU KORKEIMMASSA OIKEUDESSA</h2>
      <p>A:lle myönnettiin valituslupa työhyvitykselle maksettavan koron osalta.</p>
      <p>Valituksessaan A vaati työhyvitykselle viivästyskorkoa 16 prosenttia osituksen, pesänselvityksen ja perinnönjaon loppuunsaattamispäivästä 20.9.1993 lukien.</p>
      <p>E:lle määrätty uskottu mies asianajaja Y ja B antoivat erikseen hakemuksen johdosta vastaukset.</p>
    </div>
    <div>
      <h2 id="19960118yloa0">KORKEIMMAN OIKEUDEN RATKAISU 7.10.1996</h2>
      <div>
        <h3>Perustelut</h3>
        <p>Perintökaaren 8 luvun 5 §:ssä tarkoitettu työhyvitys lisää saajansa perintöosuutta. Työhyvitys suoritetaan saajalleen perinnönjaossa kuolinpesän varoista. Kuolinpesän ja työhyvityksen saajana olevan perillisen välillä ei ole sellaista velkasuhdetta, että työhyvitystä voitaisiin pitää korkolain 1 §:n 1 momentissa tarkoitettuna rahavelkana, jolle olisi maksettava viivästyskorkoa.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Asian ovat ratkaisseet oikeusneuvokset Nikkarinen, Tulenheimp-Takki, Raulos, Möller ja Palaja. Esittelijä Marja-Leena Honkanen.</p>
        </div>
      </div>
    </div>
  </finlex:content>
</finlex:document>
