<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19960066</dcterms:identifier>
  <finlex:ecliIdentifier>ECLI:FI:KKO:1996:66</finlex:ecliIdentifier>
  <dcterms:title>KKO:1996:66</dcterms:title>
  <dcterms:description>
    <p>
      <strong>Yksityistietoimitus</strong>
    </p>
    <p>
      <strong>Oikeudenkäyntimenettely</strong>
    </p>
    <p>
      <strong>Valtuutus</strong>
    </p>
  </dcterms:description>
  <finlex:registerNumber>M95/67</finlex:registerNumber>
  <dcterms:date pvm="19960228">1996-02-28</dcterms:date>
  <finlex:fileCopyNumber>2016</finlex:fileCopyNumber>
  <dcterms:issued pvm="19960531">1996-05-31</dcterms:issued>
  <dcterms:abstract>
    <p>A oli yksityistietoimituksessa valtakirjaa esittämättä suullisesti ilmoittanut toimivansa B:n asiamiehenä asiassa. Kun maaoikeudessa B:n asiamiehenä toiminut C ilmoitti A:lla olleen valtuutus edustaa B:tä toimituksessa, valtuutuksen puutteellisuus oli korjautunut.</p>
  </dcterms:abstract>
  <p>OK 15 luku 4 §</p>
  <dcterms:tableOfContents>
    <a href="19960066aloa0">ASIAN KÄSITTELY ALEMMISSA OIKEUKSISSA</a>
    <a href="19960066mhaku0">MUUTOKSENHAKU KORKEIMMASSA OIKEUDESSA</a>
    <a href="19960066yloa0">KORKEIMMAN OIKEUDEN RATKAISU 31.5.1996</a>
  </dcterms:tableOfContents>
  <finlex:content id="s19960066.kko">
    <div>
      <h2 id="19960066aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Toimitus</h3>
        <p>Lammin kunnan Rantosen kylässä olevalla Jussilan tilalla RN:o 1:18 ja Kättärlän kylässä olevalla Uotilan tilalla RN:o 5:4 suoritetussa yksityistietoimituksessa nro 116365-8 Jussilan tilan omistajaa Elli Virtaa edusti hänen aviomiehensä Siivo Virta ilman kirjallista valtuutusta. Toimitusmiehet merkitsivät pöytäkirjaan, että asianosaiset saavuttivat tieasiassa yhteisymmärryksen, jonka toimitusmiehet vahvistivat noudatettavaksi. Sen mukaan perustettiin Jussilan tilan alueelle tieoikeus Uotilan tilan hyväksi. Siivo Virta ja Uotilan tilan osaomistaja Heikki Uotila allekirjoittivat toimituspöytäkirjan merkinnän, jonka mukaan he hyväksyivät toimituksen ja luopuivat samalla valitusmahdollisuudestaan.</p>
      </div>
      <div>
        <h3>Etelä-Suomen maaoikeuden tuomio 31.1.1995</h3>
        <p>Maaoikeus, jossa Elli Virta haki muutosta lausui Elli Virran tunnustaneen, että Siivo Virta oli ollut Elli Virran asiamiehenä toimituksessa, vaikka hänellä ei ollut ollut kirjallista valtakirjaa. Tällöin Siivo Virralla oli ollut oikeus tehdä sopimus tien paikasta.</p>
        <p>Ei voitu katsoa, että Siivo Virta ei olisi ollut ymmärtänyt tehdyn sopimuksen merkitystä. Näin ollen toimituksessa oli syntynyt sopimus tieoikeudesta ja tien paikasta. Tämän vuoksi maaoikeus jätti valituksen tutkimatta.</p>
        <div>
          <p>Asian ovat ratkaisseet maaoikeuden jäsenet maaoikeustuomari Amberla ja maaoikeusinsinööri Nikander sekä lautamiehet Veikkola ja Kanerva.</p>
        </div>
      </div>
    </div>
    <div>
      <h2 id="19960066mhaku0">MUUTOKSENHAKU KORKEIMMASSA OIKEUDESSA</h2>
      <p>Elli Virralle myönnettiin valituslupa. Valituksessaan Virta vaati, että maaoikeuden tuomio kumotaan ja asia palautetaan maaoikeuteen uudelleen käsiteltäväksi. Elli Virta lausui muun muassa, ettei Siivo Virralla ollut ollut toimituksessa hänen valtakirjaansa eikä oikeutta tehdä hänen puolestaan sopimuksia. Siivo Virta ei ollut käsittänyt hyväksyneensä sopimuksen sisältävän toimituksen lopputuloksen. Ari Virralla puolestaan oli ollut maaoikeudessa valtuutus toimia valituksen tarkoituksen toteuttamiseksi, mutta hänellä ei ollut ollut oikeutta ottaa kantaa siihen, oliko Siivo Virta toiminut toimituksessa Elli Virran asiamiehenä.</p>
      <p>Toimitusinsinööri Reino Heino ja maaoikeustuomari Martti Amberla antoivat kumpikin heiltä pyydetyn selityksen. Virta antoi selitysten johdosta vastauksen. Heikki Uotila antoi hakemuksen ja selitysten johdosta vastauksen. Matti Laurila Uotilan tilan toisena osaomistajana jätti käyttämättä hänelle varatun tilaisuuden vastauksen antamiseen.</p>
    </div>
    <div>
      <h2 id="19960066yloa0">KORKEIMMAN OIKEUDEN RATKAISU 31.5.1996</h2>
      <div>
        <h3>Perustelut</h3>
        <p>Siivo Virta on yksityistietoimituksessa suullisesti ilmoittanut toimivansa Jussilan tilan RN:o 1:18 omistavan vaimonsa Elli Virran asiamiehenä. Maaoikeuden istunnossa Elli Virran valtuuttama asiamies on ilmoittanut, että Siivo Virralla oli ollut valtuutus edustaa Elli Virtaa toimituksessa ja tehdä siinä sopimus. Valtuutuksessa ollut puutteellisuus on siten korjautunut.</p>
        <p>Näillä ja maaoikeuden tuomiossa lausutuilla perusteilla Korkein oikeus on ratkaissut asian päätöslauselmasta ilmenevällä tavalla.</p>
      </div>
      <div>
        <h3>Päätöslauselma</h3>
        <p>Maaoikeuden tuomion lopputulosta ei muuteta.</p>
        <div>
          <p>Asian ovat ratkaisseet oikeusneuvokset Lindholm, Raulos, Möller ja Palaja sekä ylimääräinen oikeusneuvos Kitunen. Esittelijä Marja-Leena Honkanen.</p>
        </div>
      </div>
    </div>
  </finlex:content>
</finlex:document>
