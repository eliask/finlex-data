<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19960066</dcterms:identifier>
  <finlex:ecliIdentifier>ECLI:FI:KKO:1996:66</finlex:ecliIdentifier>
  <dcterms:title>KKO:1996:66</dcterms:title>
  <dcterms:description>
    <p>
      <strong>Yksityistietoimitus</strong>
    </p>
    <p>
      <strong>Oikeudenkäyntimenettely</strong>
    </p>
    <p>
      <strong>Valtuutus</strong>
    </p>
  </dcterms:description>
  <finlex:registerNumber>M95/67</finlex:registerNumber>
  <dcterms:date pvm="19960228">1996-02-28</dcterms:date>
  <finlex:fileCopyNumber>2016</finlex:fileCopyNumber>
  <dcterms:issued pvm="19960531">1996-05-31</dcterms:issued>
  <dcterms:abstract>
    <p>A oli yksityistietoimituksessa valtakirjaa esittämättä suullisesti ilmoittanut toimivansa B:n asiamiehenä asiassa. Kun maaoikeudessa B:n asiamiehenä toiminut C ilmoitti A:lla olleen valtuutus edustaa B:tä toimituksessa, valtuutuksen puutteellisuus oli korjautunut.</p>
  </dcterms:abstract>
  <p>OK 15 luku 4 §</p>
  <dcterms:tableOfContents>
    <a href="19960066aloa0">ASIAN KÄSITTELY ALEMMISSA OIKEUKSISSA</a>
    <a href="19960066mhaku0">MUUTOKSENHAKU KORKEIMMASSA OIKEUDESSA</a>
    <a href="19960066yloa0">KORKEIMMAN OIKEUDEN RATKAISU 31.5.1996</a>
  </dcterms:tableOfContents>
  <finlex:content id="s19960066.kko">
    <div>
      <h2 id="19960066aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Toimitus</h3>
        <p>Lammin kunnan Rantosen kylässä olevalla Jussilan tilalla RN:o 1:18 ja Kättärlän kylässä olevalla Uotilan tilalla RN:o 5:4 suoritetussa yksityistietoimituksessa nro 116365-8 Jussilan tilan omistajaa B:tä edusti hänen aviomiehensä A ilman kirjallista valtuutusta. Toimitusmiehet merkitsivät pöytäkirjaan, että asianosaiset saavuttivat tieasiassa yhteisymmärryksen, jonka toimitusmiehet vahvistivat noudatettavaksi. Sen mukaan perustettiin Jussilan tilan alueelle tieoikeus Uotilan tilan hyväksi. A ja Uotilan tilan osaomistaja X allekirjoittivat toimituspöytäkirjan merkinnän, jonka mukaan he hyväksyivät toimituksen ja luopuivat samalla valitusmahdollisuudestaan.</p>
      </div>
      <div>
        <h3>Etelä-Suomen maaoikeuden tuomio 31.1.1995</h3>
        <p>Maaoikeus, jossa B haki muutosta lausui B:n tunnustaneen, että A oli ollut B:n asiamiehenä toimituksessa, vaikka hänellä ei ollut ollut kirjallista valtakirjaa. Tällöin A:lla oli ollut oikeus tehdä sopimus tien paikasta.</p>
        <p>Ei voitu katsoa, että A ei olisi ollut ymmärtänyt tehdyn sopimuksen merkitystä. Näin ollen toimituksessa oli syntynyt sopimus tieoikeudesta ja tien paikasta. Tämän vuoksi maaoikeus jätti valituksen tutkimatta.</p>
        <div>
          <p>Asian ovat ratkaisseet maaoikeuden jäsenet maaoikeustuomari Amberla ja maaoikeusinsinööri Nikander sekä lautamiehet Y ja Z.</p>
        </div>
      </div>
    </div>
    <div>
      <h2 id="19960066mhaku0">MUUTOKSENHAKU KORKEIMMASSA OIKEUDESSA</h2>
      <p>B:lle myönnettiin valituslupa. Valituksessaan B vaati, että maaoikeuden tuomio kumotaan ja asia palautetaan maaoikeuteen uudelleen käsiteltäväksi. B lausui muun muassa, ettei A:lla ollut ollut toimituksessa hänen valtakirjaansa eikä oikeutta tehdä hänen puolestaan sopimuksia. A ei ollut käsittänyt hyväksyneensä sopimuksen sisältävän toimituksen lopputuloksen. C:llä puolestaan oli ollut maaoikeudessa valtuutus toimia valituksen tarkoituksen toteuttamiseksi, mutta hänellä ei ollut ollut oikeutta ottaa kantaa siihen, oliko A toiminut toimituksessa B:n asiamiehenä.</p>
      <p>Toimitusinsinööri Reino Heino ja maaoikeustuomari Martti Amberla antoivat kumpikin heiltä pyydetyn selityksen. B antoi selitysten johdosta vastauksen. X antoi hakemuksen ja selitysten johdosta vastauksen. W Uotilan tilan toisena osaomistajana jätti käyttämättä hänelle varatun tilaisuuden vastauksen antamiseen.</p>
    </div>
    <div>
      <h2 id="19960066yloa0">KORKEIMMAN OIKEUDEN RATKAISU 31.5.1996</h2>
      <div>
        <h3>Perustelut</h3>
        <p>A on yksityistietoimituksessa suullisesti ilmoittanut toimivansa Jussilan tilan RN:o 1:18 omistavan vaimonsa B:n asiamiehenä. Maaoikeuden istunnossa B:n valtuuttama asiamies on ilmoittanut, että A:lla oli ollut valtuutus edustaa B:tä toimituksessa ja tehdä siinä sopimus. Valtuutuksessa ollut puutteellisuus on siten korjautunut.</p>
        <p>Näillä ja maaoikeuden tuomiossa lausutuilla perusteilla Korkein oikeus on ratkaissut asian päätöslauselmasta ilmenevällä tavalla.</p>
      </div>
      <div>
        <h3>Päätöslauselma</h3>
        <p>Maaoikeuden tuomion lopputulosta ei muuteta.</p>
        <div>
          <p>Asian ovat ratkaisseet oikeusneuvokset Lindholm, Raulos, Möller ja Palaja sekä ylimääräinen oikeusneuvos Kitunen. Esittelijä Marja-Leena Honkanen.</p>
        </div>
      </div>
    </div>
  </finlex:content>
</finlex:document>
