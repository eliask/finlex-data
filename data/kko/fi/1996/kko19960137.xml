<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19960137</dcterms:identifier>
  <finlex:ecliIdentifier>ECLI:FI:KKO:1996:137</finlex:ecliIdentifier>
  <dcterms:title>KKO:1996:137</dcterms:title>
  <dcterms:description>
    <p>
      <strong>Muutoksenhaku</strong>
    </p>
  </dcterms:description>
  <finlex:registerNumber>S95/2210</finlex:registerNumber>
  <dcterms:date pvm="19960507">1996-05-07</dcterms:date>
  <finlex:fileCopyNumber>4450</finlex:fileCopyNumber>
  <dcterms:issued pvm="19961121">1996-11-21</dcterms:issued>
  <dcterms:abstract>
    <p>A oli haastanut velallisen B:n ulosottolain 4 luvun 10 §:n 1 momentin (239/29) mukaisesti vastaajaksi omistusoikeuden vahvistamista koskevaan oikeudenkäyntiin. B myönsi A:n kanteen. Raastuvanoikeus hylkäsi kanteen. B:llä ei ollut oikeutta hakea muutosta tuomioon.</p>
  </dcterms:abstract>
  <p>UL 10 luku 4 § (239/29)</p>
  <dcterms:tableOfContents>
    <a href="19960137aloa0">ASIAN KÄSITTELY ALEMMISSA OIKEUKSISSA</a>
    <a href="19960137mhaku0">MUUTOKSENHAKU KORKEIMMASSA OIKEUDESSA</a>
    <a href="19960137yloa0">KORKEIMMAN OIKEUDEN RATKAISU 21.11.1996</a>
  </dcterms:tableOfContents>
  <finlex:content id="s19960137.kko">
    <div>
      <h2 id="19960137aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Tapauksen taustatiedot</h3>
        <p>B oli lahjakirjalla lahjoittanut omistamansa osakkeet alaikäiselle lapselleen A:lle. Helsingin ulosottoviraston avustava ulosottomies oli ulosmitannut osakkeet Uudenmaan lääninhallituksen B:ltä olevista saatavista.</p>
        <p>A edustajanaan holhoojansa B oli valittanut ulosmittauksesta Helsingin maistraattiin ja pyytänyt maistraattia kumoamaan ulosmittauksen, koska ulosmitatut osakkeet olivat A:n omaisuutta. Maistraatti oli 9.12.1992 antamallaan päätöksellä velvoittanut A:n haastamaan ulosmittauksen hakijan ja velallisen vastaajiksi kolmen kuukauden kuluessa päätöksen tiedoksisaannista omaisuuden sijaintipaikkakunnan oikeuteen ja siellä näyttämään toteen väittämänsä omistusoikeuden.</p>
      </div>
      <div>
        <h3>Helsingin raastuvanoikeuden päätös 23.8.1993</h3>
        <p>A vaati valtiota ja B:tä vastaan ajamassaan kanteessa raastuvanoikeutta vahvistamaan, että mainitut osakkeet olivat A:n omaisuutta. Valtio kiisti kanteen ja pyysi sen hylkäämistä. B myönsi kanteen.</p>
        <p>Raastuvanoikeus katsoi mainitsemillaan perusteilla, että lahjoitus ei ollut täyttynyt lahjanlupauslain 4 §:ssä edellytetyllä tavalla eikä omistusoikeus osakkeisiin ollut siirtynyt A:lle. Raastuvanoikeus hylkäsi kanteen.</p>
      </div>
      <div>
        <h3>Helsingin hovioikeuden tuomio 7.9.1995</h3>
        <p>A haki muutosta hovioikeudessa vaatien kanteensa hyväksymistä.</p>
        <p>Myös B haki muutosta vaatien, että raastuvanoikeuden päätös kumotaan ja että A:n vahvistuskanne hyväksytään.</p>
        <p>Hovioikeus lausui käsittelyratkaisuna seuraavan.</p>
        <p>B oli Helsingin maistraatin 9.12.1992 antaman, ulosottolain 4 luvun 10 §:ään perustuvan osoituksen mukaan haastettu asiaan vastaajaksi valtion ohella. Kun raastuvanoikeus oli hylännyt kanteen, B ei vastaajana ollut voinut hakea siihen valittamalla muutosta. Sen vuoksi hovioikeus jätti B:n kirjelmän valituksena tutkimatta.</p>
        <div>
          <p>Asian ovat ratkaisseet hovioikeuden jäsenet Nikkarinen, Kartano ja Eero Arvo, joka myös esitteli asian.</p>
        </div>
      </div>
    </div>
    <div>
      <h2 id="19960137mhaku0">MUUTOKSENHAKU KORKEIMMASSA OIKEUDESSA</h2>
      <p>B:lle myönnettiin valituslupa. B vaati valituksessaan alempien oikeuksien ratkaisujen kumoamista ja A:n vahvistuskanteen hyväksymistä. Valtio vastasi valitukseen.</p>
    </div>
    <div>
      <h2 id="19960137yloa0">KORKEIMMAN OIKEUDEN RATKAISU 21.11.1996</h2>
      <div>
        <h3>Perustelut</h3>
        <p>A on ulosottolain 4 luvun 10 §:n 1 momentin (239/29) mukaisesti haastanut vastaajaksi ulosmittauksen hakijan ohella B:n, jonka omaisuutena kysymyksessä olevat osakkeet on ulosmitattu. Oikeudenkäynnissä on kysymys siitä, kuuluuko osakkeiden omitusoikeus A:lle. Raastuvanoikeus on hylännyt kanteen. Asia ei koske B:n oikeutta eikä hänellä siten ole kanteen myöntämisestä huolimatta oikeutta hakea muutosta raastuvanoikeuden päätökseen.</p>
      </div>
      <div>
        <h3>Tuomiolauselma</h3>
        <p>Hovioikeuden käsittelyratkaisun lopputulosta ei muuteta.</p>
        <div>
          <p>Asian ovat ratkaisseet oikeusneuvokset Lindholm, Suhonen, Ralos, Möller ja Palaja. Esittelijä Anne Ekblom-Wörlund.</p>
        </div>
      </div>
    </div>
  </finlex:content>
</finlex:document>
