<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20020094</dcterms:identifier>
  <finlex:ecliIdentifier>ECLI:FI:KKO:2002:94</finlex:ecliIdentifier>
  <dcterms:title>KKO:2002:94</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Määräajan palauttaminen</span>
    </p>
  </dcterms:description>
  <finlex:registerNumber>H2001/325</finlex:registerNumber>
  <dcterms:date pvm="20020925">2002-09-25</dcterms:date>
  <finlex:fileCopyNumber>3052</finlex:fileCopyNumber>
  <dcterms:issued pvm="20021119">2002-11-19</dcterms:issued>
  <dcterms:abstract>
    <p>Määräaika pesänjakajan toimittaman osituksen moittimiseksi ei ollut oikeudenkäymiskaaren 31 luvun 17 §:n nojalla palautettavissa.</p>
  </dcterms:abstract>
  <p>OK 31 luku 17 §</p>
  <dcterms:tableOfContents>
    <a href="20020094aloa0"/>
    <a href="20020094mhaku0">HAKEMUS KORKEIMMASSA OIKEUDESSA</a>
    <a href="20020094yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s20020094.kko">
    <div>
      <h2 id="20020094aloa0"/>
      <p/>
    </div>
    <div>
      <h2 id="20020094mhaku0">HAKEMUS KORKEIMMASSA OIKEUDESSA</h2>
      <p>A on kertonut, että hän oli määräajassa nostanut kanteen pesänjakajan toimittaman osituksen moittimiseksi pesänjakajan osoituksen mukaisesti käräjäoikeudessa, joka ei kuitenkaan ollut asiassa toimivaltainen. Asian ollessa käräjäoikeudessa vireillä moitekanteen määräaika umpeutui. Käräjäoikeus jätti kanteen tutkimatta. A on pyytänyt, että hänelle palautetaan määräaika kanteen nostamiseksi toimivaltaisessa käräjäoikeudessa.</p>
    </div>
    <div>
      <h2 id="20020094yloa0">KORKEIMMAN OIKEUDEN RATKAISU</h2>
      <p>Perintökaaren 23 luvun 10 §:n 1 momentin mukaan osakkaan, joka tahtoo moittia pesänjakajan toimittamaa jakoa, on nostettava kanne muita osakkaita vastaan kuuden kuukauden kuluessa jaon toimittamisesta. Tätä moitesäännöstä on avioliittolain 98 §:n nojalla sovellettava myös ositusta toimitettaessa. Kysymys on siitä, onko määräaika pesänjakajan toimittaman osituksen moittimista koskevan kanteen vireille panemiseksi palautettavissa oikeudenkäymiskaaren 31 luvun</p>
      <p>17 §:n nojalla.</p>
      <p>Kuten Korkeimman oikeuden ratkaisussa KKO 1976 II 54 on katsottu, oikeuden määräämän pesänjakajan toimittama ositus ei ole sellainen lainvoimaiseen tuomioon rinnastettava oikeudellinen ratkaisu, joka olisi oikeudenkäymiskaaren 31 luvun 7 ja 16 §:n mukaan purettavissa. Näin ollen myöskään menetetty moiteaika ei ole sellainen määräaika, joka voitaisiin oikeudenkäymiskaaren 31 luvun 17 §:n nojalla palauttaa. Tämän vuoksi hakemus jätetään tutkimatta.</p>
      <p>Asian ovat ratkaisseet oikeusneuvokset Riitta Suhonen, Kati Hidén, Markku Arponen, Pertti Välimäki ja Mikko Könkkölä. Esittelijä Aki Rasilainen.</p>
    </div>
  </finlex:content>
</finlex:document>
