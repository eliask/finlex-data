<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19990064</dcterms:identifier>
  <finlex:ecliIdentifier>ECLI:FI:KKO:1999:64</finlex:ecliIdentifier>
  <dcterms:title>KKO:1999:64</dcterms:title>
  <dcterms:description>
    <p>
      <strong>Yhdyskuntapalvelu</strong>
      <span>Muuntaminen vankeudeksi</span>
    </p>
  </dcterms:description>
  <finlex:registerNumber>H99/168</finlex:registerNumber>
  <dcterms:date pvm="19990527">1999-05-27</dcterms:date>
  <finlex:fileCopyNumber>1349</finlex:fileCopyNumber>
  <dcterms:issued pvm="19990528">1999-05-28</dcterms:issued>
  <dcterms:abstract>
    <p>Muunnettaessa suorittamatta olevaa yhdyskuntapalvelua takaisin vankeudeksi on noudatettava samaa muuntosuhdetta, jota on käytetty yhdyskuntapalvelua tuomittaessa. Jos yhdyskuntapalvelua ei ole lainkaan aloitettu, muunnettava rangaistus tulisi olla sama kuin se rangaistus, jonka sijasta yhdyskuntapalvelua alunperin tuomittiin.</p>
  </dcterms:abstract>
  <p>L yhdyskuntapalvelusta 9 § 1 mom</p>
  <p>Ks. <a href="http://www.finlex.fi/fi/oikeus/kko/kko/1996/19960126">KKO:1996:126</a></p>
  <dcterms:tableOfContents>
    <a href="19990064aloa0">ASIAN AIKAISEMPI KÄSITTELY</a>
    <a href="19990064muukas0">PURKUHAKEMUS</a>
    <a href="19990064yloa0">KORKEIMMAN OIKEUDEN RATKAISU 28.5.1999</a>
  </dcterms:tableOfContents>
  <finlex:content id="s19990064.kko">
    <div>
      <h2 id="19990064aloa0">ASIAN AIKAISEMPI KÄSITTELY</h2>
      <div>
        <h3>Espoon käräjäoikeuden tuomio 16.4.1999</h3>
        <p>Espoon käräjäoikeus oli 12.1.1998 tuominnut A:n tuomitsemansa 6 kuukauden vankeusrangaistuksen, josta rikoslain 3 luvun 11 §:n nojalla oli vähennettävä 1 kuukausi 17 päivää, sijasta yhdyskuntapalveluun 128 tunniksi.</p>
        <p>Käräjäoikeus muunsi A:n yhdyskuntapalvelurangaistuksen, jota ei ollut voitu panna täytäntöön laissa säädetyn vuoden kuluessa siitä, kun tuomio oli tullut täytäntöönpanokelpoiseksi, 4 kuukaudeksi 8 päiväksi vankeutta.</p>
      </div>
    </div>
    <div>
      <h2 id="19990064muukas0">PURKUHAKEMUS</h2>
      <p>A lausui hakemuksessaan, että mikäli häntä ei olisi tuomittu alunperin yhdyskuntapalveluun, hän suorittaisi nuorisovankilassa 6 kuukauden vankeusrangaistuksesta kolmanneksen eli kaksi kuukautta, mistä vähennettäisiin vapaudenmenetysaika 1 kuukausi 17 päivää, ja suoritettavaksi jäisi 13 päivää. Nyt tuomitusta 4 kuukauden 8 päivän vankeusrangaistuksesta A joutuu suorittamaan samoin kolmanneksen eli 1 kuukauden 13 päivää. A joutuu siten alkuperäisen 6 kuukauden vankeusrangaistuksen sovittamiseksi olemaan tutkinta- ja rangaistusvankina yhteensä 3 kuukautta. Rangaistus on tosiasiallisesti koventunut kolmanneksella. A vaati tämän vuoksi, että käräjäoikeuden tuomio puretaan ja yhdyskuntapalvelu muunnetaan alkuperäiseksi 6 kuukauden vankeusrangaistukseksi, josta määrätään vähennettäväksi mainitut 1 kuukausi 17 päivää.</p>
    </div>
    <div>
      <h2 id="19990064yloa0">KORKEIMMAN OIKEUDEN RATKAISU 28.5.1999</h2>
      <p>Espoon käräjäoikeus on tuomiollaan 12.1.1998 tuomittuaan A:n varkaudesta ynnä muusta 6 kuukaudeksi vankeuteen, josta rikoslain 3 luvun 11 §:n nojalla oli vähennettävä 1 kuukausi 17 päivää, tuominnut A:n hänen suoritettavakseen jääneen 4 kuukauden 13 päivän vankeusrangaistuksen sijasta 128 tunniksi yhdyskuntapalveluun.</p>
      <p>Espoon käräjäoikeus on purettavaksi haetulla tuomiollaan yhdyskuntapalvelusta annetun lain 9 §:n 1 momentin ja 10 §:n nojalla muuntanut A:lle tuomitun 128 tunnin yhdyskuntapalvelun 4 kuukaudeksi 8 päiväksi vankeutta.</p>
      <p>Muunnettaessa suorittamatta olevaa yhdyskuntapalvelua takaisin vankeudeksi on noudatettava samaa muuntosuhdetta, jota on käytetty yhdyskuntapalveluun tuomittaessa. Jos yhdyskuntapalvelua ei ole lainkaan aloitettu, muunnettava rangaistus tulisi olla sama kuin se rangaistus, jonka sijasta yhdyskuntapalvelua alunperin tuomittiin.</p>
      <p>A:lle 4 kuukauden 13 päivän vankeusrangaistuksen sijasta tuomittu 128 tunnin yhdyskuntapalvelu on muunnettu takaisin 4 kuukaudeksi 8 päiväksi vankeutta. Muunnossa on noudatettu lähes samaa muuntosuhdetta, jota oli käytetty yhdyskuntapalvelua tuomittaessa ja uusi rangaistus on jäänyt lievemmäksi kuin A:lle alkujaan suoritettavaksi jäänyt rangaistus. Espoon käräjäoikeuden 16.4.1999 julistama tuomio ei siten perustu ilmeisesti väärään lain soveltamiseen. Kun muutakaan perustetta sanotun tuomion purkamiselle ei ole esitetty, Korkein oikeus on hylännyt hakemuksen.</p>
      <div>
        <p>Asian ovat ratkaisseet oikeusneuvokset Nikkarinen, Taipale, Wirilander ja Arponen sekä ylimääräinen oikeusneuvos Mansikkamäki. Esittelijä Marjo Naapi.</p>
      </div>
    </div>
  </finlex:content>
</finlex:document>
