<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19990103</dcterms:identifier>
  <finlex:ecliIdentifier>ECLI:FI:KKO:1999:103</finlex:ecliIdentifier>
  <dcterms:title>KKO:1999:103</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
    </p>
    <p>
      <strong>Konkurssi</strong>
      <span>Konkurssituomio</span>
    </p>
    <p>
      <strong>Oikeussuojan tarve</strong>
    </p>
  </dcterms:description>
  <finlex:registerNumber>H98/285</finlex:registerNumber>
  <dcterms:date pvm="19990608">1999-06-08</dcterms:date>
  <finlex:fileCopyNumber>2624</finlex:fileCopyNumber>
  <dcterms:issued pvm="19990930">1999-09-30</dcterms:issued>
  <dcterms:abstract>
    <p>Kommandiittiyhtiön vastuunalaisella yhtiömiehellä A:lla ei ollut oikeudellista tarvetta hakea esittämällään perusteella kommandiittiyhtiön konkurssituomion purkamista, koska siinä ei ollut A:ta sitovasti ratkaistu hänen velvollisuuttaan maksaa yhtiön velkoja.</p>
  </dcterms:abstract>
  <p>KS 96 §</p>
  <p>OK 31 luku 7 §</p>
  <dcterms:tableOfContents>
    <a href="19990103aloa0">ASIAN AIKAISEMPI KÄSITTELY</a>
    <a href="19990103muukas0">HAKEMUS KORKEIMMASSA OIKEUDESSA</a>
    <a href="19990103yloa0">KORKEIMMAN OIKEUDEN RATKAISU 30.9.1999</a>
  </dcterms:tableOfContents>
  <finlex:content id="s19990103.kko">
    <div>
      <h2 id="19990103aloa0">ASIAN AIKAISEMPI KÄSITTELY</h2>
      <div>
        <h3>Rakennusliike A. Hakoranta Ky:n konkurssituomio 7.10.1996</h3>
        <p>Vaasan käräjäoikeus oli vahvistanut kommandiittiyhtiön konkurssipesän varoista maksettavaksi yhtiön velkojille konkurssituomiosta ilmenevät saatavat korkoineen.</p>
      </div>
    </div>
    <div>
      <h2 id="19990103muukas0">HAKEMUS KORKEIMMASSA OIKEUDESSA</h2>
      <p>Kommandiittiyhtiön vastuunalainen yhtiömies Aarne Hakoranta vaati konkurssituomion purkamista, koska siinä oli eräiden saatavien osalta vahvistettu korkeampi viivästyskorko kuin mitä yhtiön ja yhtiön velkojan välillä oli sovittu. Hakoranta kertoi, että yhtiön velkojat olivat vaatineet häneltä maksua siltä osin kuin yhtiön velat eivät olleet tulleet suoritetuiksi konkurssissa.</p>
    </div>
    <div>
      <h2 id="19990103yloa0">KORKEIMMAN OIKEUDEN RATKAISU 30.9.1999</h2>
      <p>Asiassa on kysymys Rakennusliike A. Hakoranta Ky:n konkurssituomion purkamisesta. Näin ollen ensin on ratkaistava, onko Hakorannalla, joka on ollut kommandiittiyhtiön vastuunalainen yhtiömies, tarvetta saada konkurssituomio puretuksi.</p>
      <p>Konkurssisäännön 96 §:n mukaan velkojan saatavasta konkurssissa annettu ratkaisu määrää sen, mikä oikeus velkojalla on saada maksu saatavalleen konkurssipesään kuuluvasta omaisuudesta. Kommandiittiyhtiön konkurssituomiossa on siten vahvistettu velkojen maksu yhtiön konkurssiin luovutetun omaisuuden osalta, mutta siinä ei ole Hakorantaa sitovasti vahvistettu hänen velvollisuuttaan maksaa yhtiön velkoja, eikä tuomio siinä tapauksessa, että näitä velkoja velotaan häneltä, estä häntä esittämästä väitteitä velkoja vastaan. Tuomio ei tämän vuoksi koske välittömästi Hakorannan oikeutta eikä hänellä ole oikeudellista tarvetta hakea sen purkamista. Näillä perusteilla Korkein oikeus jättää hakemuksen tutkimatta.</p>
      <div>
        <p>Asian ovat ratkaisseet oikeusneuvokset Wirilander, Hidén, Vuori ja Kitunen sekä ylimääräinen oikeusneuvos Mansikkamäki. Esittelijä Pekka Haapaniemi.</p>
      </div>
    </div>
  </finlex:content>
</finlex:document>
