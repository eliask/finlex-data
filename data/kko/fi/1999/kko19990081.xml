<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19990081</dcterms:identifier>
  <finlex:ecliIdentifier>ECLI:FI:KKO:1999:81</finlex:ecliIdentifier>
  <dcterms:title>KKO:1999:81</dcterms:title>
  <dcterms:description>
    <p>
      <strong>Rangaistusmääräys</strong>
    </p>
    <p>
      <strong>Ylimääräinen muutoksenhaku</strong>
      <span>Kantelu</span>
    </p>
  </dcterms:description>
  <finlex:registerNumber>H99/31</finlex:registerNumber>
  <dcterms:date pvm="19990526">1999-05-26</dcterms:date>
  <finlex:fileCopyNumber>1841</finlex:fileCopyNumber>
  <dcterms:issued pvm="19990702">1999-07-02</dcterms:issued>
  <dcterms:abstract>
    <p>A:lle oli rangaistusmääräysmenettelyssä määrätty sakkorangaistus, vaikka hän oli vastustanut rangaistusvaatimusta. Apulaisvaltakunnansyyttäjä haki Korkeimmassa oikeudessa rangaistusmääräyksen purkamista. Kun kysymyksessä oli menettelyvirhe, jonka johdosta rangaistusmääräyksen poistamista oli haettava kanteluteitse asianomaiselta käräjäoikeudelta, hakemus siirrettiin käräjäoikeuden käsiteltäväksi.</p>
  </dcterms:abstract>
  <p>L rangaistusmääräysmenettelystä 11 § 1 mom</p>
  <p>L rangaistusmääräysmenettelystä 18 §</p>
  <dcterms:tableOfContents>
    <a href="19990081aloa0">ASIAN AIKAISEMPI KÄSITTELY</a>
    <a href="19990081muukas0">HAKEMUS KORKEIMMASSA OIKEUDESSA</a>
    <a href="19990081yloa0">KORKEIMMAN OIKEUDEN RATKAISU 2.7.1999</a>
  </dcterms:tableOfContents>
  <finlex:content id="s19990081.kko">
    <div>
      <h2 id="19990081aloa0">ASIAN AIKAISEMPI KÄSITTELY</h2>
      <div>
        <h3>Helsingin kihlakunnansyyttäjän 28.11.1997 antama rangaistusmääräys</h3>
        <p>A:lle oli annettu tiedoksi rangaistusvaatimus, jossa hänelle vaadittiin sakkoa 30.9.1997 tehdystä näpistyksen yrityksestä. Helsingin kihlakunnansyyttäjä oli antanut rangaistusvaatimusilmoituksen mukaisen rangaistusmääräyksen.</p>
      </div>
    </div>
    <div>
      <h2 id="19990081muukas0">HAKEMUS KORKEIMMASSA OIKEUDESSA</h2>
      <p>Apulaisvaltakunnansyyttäjä on vaatinut rangaistusmääräyksen purkamista ilmoittaen, että rangaistusmääräys oli annettu, vaikka A oli vastustanut rangaistusvaatimusta. A oli sittemmin tuomittu Helsingin käräjäoikeudessa samasta teosta rangaistukseen. Rangaistusmääräyksen täytäntöönpano on keskeytetty.</p>
    </div>
    <div>
      <h2 id="19990081yloa0">KORKEIMMAN OIKEUDEN RATKAISU 2.7.1999</h2>
      <p>A on vastustanut näpistyksen yrityksestä saamaansa rangaistusvaatimusta määräajassa. Asia on saatettu Helsingin käräjäoikeuden käsiteltäväksi. Käräjäoikeus on ratkaissut asian 9.6.1998 julistamallaan tuomiolla.</p>
      <p>Helsingin kihlakunnansyyttäjä on 28.11.1997 antanut rangaistusmääräyksen, jossa A:lle on määrätty sakkorangaistus kerrotussa rangaistusvaatimuksessa tarkoitetusta teosta.</p>
      <p>Hakemus perustuu siihen, ettei rangaistusmääräystä rangaistusmääräysmenettelystä annetun lain 11 §:n 1 momentin 1 kohdan mukaan olisi saanut antaa. Kysymyksessä on menettelyvirhe, jonka johdosta rangaistusmääräyksen poistamista on oikeudenkäymiskaaren 31 luvun 1 §:n nojalla haettava kanteluteitse. Hakemus rangaistusmääräyksen poistamisesta mainitulla perusteella on rangaistusmääräysmenettelystä annetun lain 18 §:n nojalla tehtävä asianomaiselle käräjäoikeudelle. Korkein oikeus on sen vuoksi siirtänyt hakemuksen Helsingin käräjäoikeuden käsiteltäväksi.</p>
      <div>
        <p>Asian ovat ratkaisseet oikeusneuvokset Tulenheimo-Takki, Taipale, Vuori, Kitunen ja Arponen. Esittelijä Jukka-Pekka Salonen.</p>
      </div>
    </div>
  </finlex:content>
</finlex:document>
