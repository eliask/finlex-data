<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19990065</dcterms:identifier>
  <finlex:ecliIdentifier>ECLI:FI:KKO:1999:65</finlex:ecliIdentifier>
  <dcterms:title>KKO:1999:65</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Tuomion purkaminen rikosasiassa</span>
    </p>
    <p>
      <strong>Haitanteko virkamiehelle</strong>
    </p>
  </dcterms:description>
  <finlex:registerNumber>H98/309</finlex:registerNumber>
  <dcterms:date pvm="19990324">1999-03-24</dcterms:date>
  <finlex:fileCopyNumber>1374</finlex:fileCopyNumber>
  <dcterms:issued pvm="19990601">1999-06-01</dcterms:issued>
  <dcterms:abstract>
    <p>A oli tuomittu rangaistusmääräyksellä sakkorangaistukseen haitanteosta virantoimituksessa olevalle virkamiehelle sillä perusteella, että hän oli kieltäytynyt poliisimiehen liikenteen valvonnan yhteydessä määräämästä puhalluskokeesta. Rangaistusmääräys purettiin, koska pelkästään kieltäytymällä noudattamasta poliisin määräystä antaa puhallusnäyte A ei ollut syyllistynyt mainittuun haitantekoon.</p>
  </dcterms:abstract>
  <p>RL 16 luku 2 § 1 mom (19.12.1889)</p>
  <p>OK 31 luku 8 § 4 kohta</p>
  <dcterms:tableOfContents>
    <a href="19990065aloa0">ASIAN AIKAISEMPI KÄSITTELY</a>
    <a href="19990065muukas0">HAKEMUS KORKEIMMASSA OIKEUDESSA</a>
    <a href="19990065muukas1">VÄLITOIMI</a>
    <a href="19990065yloa0">KORKEIMMAN OIKEUDEN RATKAISU 1.6.1999</a>
  </dcterms:tableOfContents>
  <finlex:content id="s19990065.kko">
    <div>
      <h2 id="19990065aloa0">ASIAN AIKAISEMPI KÄSITTELY</h2>
      <div>
        <h3>Nousiaisten piirin nimismiehen 15.7.1996 antama rangaistusmääräys</h3>
        <p>A oli rangaistusmääräyksin tuomittu rikoslain 16 luvun 2 §:n ja pakkokeinolain 6 luvun 3 §:n nojalla haitanteosta virantoimituksessa olevalle virkamiehelle 20 päiväsakkoa vastaavaan 1 660 markan sakkorangaistukseen. Rangaistusmääräyksen perusteena oli ollut, että A ei ollut 14.6.1996 suostunut poliisin liikenteen valvonnan yhteydessä suorittamaan puhalluskokeeseen.</p>
      </div>
    </div>
    <div>
      <h2 id="19990065muukas0">HAKEMUS KORKEIMMASSA OIKEUDESSA</h2>
      <p>Eduskunnan apulaisoikeusasiamies on rangaistusmääräyksen purkamista koskevassa hakemuksessaan lausunut, että A:n kieltäytyminen puhalluskokeesta oli tapahtunut liikennevalvonnassa tavanomaisen massapuhallutuksen yhteydessä eikä A:ta ollut epäilty liikennejuopumuksesta. Apulaisoikeusasiamies on katsonut, ettei puhalluskokeesta kieltäytyminen täytä rikoksen tunnusmerkistöä ja että laissa on varauduttu puhalluskokeesta kieltäytymiseen sillä tavoin, että kokeesta kieltäytynyt on velvollinen alistumaan pakkokeinolain 5 luvun 9 §:ssä tarkoitettuun henkilönkatsastukseen eli käytännössä verikokeeseen. Tällä perusteella apulaisoikeusasiamies on saattanut asian Korkeimman oikeuden tietoon sellaisia toimenpiteitä varten, joihin ehkä on aihetta.</p>
    </div>
    <div>
      <h2 id="19990065muukas1">VÄLITOIMI</h2>
      <p>Virallinen syyttäjä on antanut hakemuksen johdosta pyydetyn selityksen. Lausunnon pyytämistä sen johdosta on pidetty ilmeisen tarpeettomana.</p>
    </div>
    <div>
      <h2 id="19990065yloa0">KORKEIMMAN OIKEUDEN RATKAISU 1.6.1999</h2>
      <div>
        <h3>Perustelut</h3>
        <p>A on yllä mainitulla rangaistusmääräyksellä rikoslain 16 luvun 2 §:n (19.12.1889) nojalla tuomittu sakkorangaistukseen haitanteosta virantoimituksessa olevalle virkamiehelle sillä perusteella, että hän oli 14.6.1996 kieltäytynyt poliisimiehen liikenteen valvonnan yhteydessä määräämästä puhalluskokeesta.</p>
        <p>Virkamiehen toimivaltansa rajoissa antaman käskyn noudattamatta jättäminen ei sellaisenaan toteuta edellä mainitussa lainkohdassa tarkoitetun haitanteon tunnusmerkistöä.</p>
        <p>Pelkästään kieltäytymällä noudattamasta poliisin määräystä antaa puhallusnäyte A ei siten ole syyllistynyt haitantekoon virantoimituksessa olevalle virkamiehelle. Rangaistusmääräys perustuu näin ollen ilmeisesti väärään lain soveltamiseen.</p>
      </div>
      <div>
        <h3>Lainkohta</h3>
        <p>Oikeudenkäymiskaari 31 luku 8 § 4 kohta</p>
      </div>
      <div>
        <h3>Päätöslauselma</h3>
        <p>Nousiaisten piirin nimismiehen 15.7.1996 antama rangaistusmääräys nro 96219 puretaan.</p>
      </div>
      <div>
        <p>Asian ovat ratkaisseet oikeusneuvokset Nikkarinen, TulenheimoTakki, Taipale, Tulokas ja Kitunen. Esittelijä Jukka-Pekka Salonen.</p>
      </div>
    </div>
  </finlex:content>
</finlex:document>
