<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870067</dcterms:identifier>
  <finlex:ecliIdentifier>ECLI:FI:KKO:1987:67</finlex:ecliIdentifier>
  <dcterms:title>KKO:1987:67</dcterms:title>
  <dcterms:description>
    <p>
      <strong>Kaivoslaki</strong>
    </p>
    <p>
      <strong>Lunastuslaki</strong>
      <span>Edunvalvontakulujen korvaaminen</span>
    </p>
  </dcterms:description>
  <finlex:registerNumber>M87/3</finlex:registerNumber>
  <dcterms:date pvm="19870126">1987-01-26</dcterms:date>
  <finlex:fileCopyNumber>1713</finlex:fileCopyNumber>
  <dcterms:issued pvm="19870617">1987-06-17</dcterms:issued>
  <dcterms:abstract>
    <p>Kaivoslain mukaisessa kaivospiiritoimituksessa ei voitu määrätä suoritettavaksi korvausta edunvalvontakuluista.</p>
  </dcterms:abstract>
  <p>KaivosL 36 §</p>
  <p>KaivosL 37 §</p>
  <p>LunastusL 82 § 1 mom</p>
  <p>LunastusL 107 §</p>
  <dcterms:tableOfContents>
    <a href="19870067aloa0">ASIAN KÄSITTELY ALEMMISSA OIKEUKSISSA</a>
    <a href="19870067mhaku0">MUUTOKSENHAKU KORKEIMMASSA OIKEUDESSA</a>
    <a href="19870067yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870067.kko">
    <div>
      <h2 id="19870067aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimukset toimituksessa ja toimitusmiesten päätös</h3>
        <p>Juuan Dolomiittikalkki Oy:n hakemuksesta vireille tulleessa kaivoslain mukaisessa kaivospiiritoimituksessa oli yhtiölle muodostettu kaivospiiri apualueineen. A ja B ovat Juuan kunnan Vaikon kylässä olevan Matarapuron tilan RN:o 5:3 omistajina ja siten asianosaisina toimituksessa vaatineet muiden korvausten ohessa, että yhtiö velvoitettaisiin suorittamaan heille korvausta myös asiamiehen käyttämisestä ja muista oikeuksiensa valvomisesta toimituksessa aiheutuneista henkilökohtaisista kustannuksista yhteensä 4.125 markkaa. Vaatimuksensa he ovat perustaneet kaivoslain 37 §:n nojalla kiinteän omaisuuden ja erityisten oikeuksien lunastuksesta annetun lain 82 ja 107 §:ään. Toimitusmiehet ovat hylänneet tämän niin sanottujen edunvalvontakulujen korvaamista koskevan vaatimuksen lakiin perustumattomana.</p>
      </div>
      <div>
        <h3>Itä-Suomen maaoikeuden päätös 5.9.1986</h3>
        <p>Maaoikeus, jossa A ja B ovat uudistaneet toimituksessa tekemänsä edunvalvontakuluja koskevan korvausvaatimuksen sekä vaatineet mainitunlaisena korvauksena vielä lisää 600 markkaa ja korvausta oikeudenkäyntikuluistaan maaoikeudessa, on, kuultuaan yhtiötä ja toimitusinsinööriä, jättänyt mainitun 600 markan korvausvaatimuksen tutkimatta, koska sitä ei ollut tehty toimituksessa, ja tutkittuaan jutun muilta osin jättänyt asian toimitusmiesten päätöksen varaan. Asian niin päättyessä A ja B saivat pitää oikeudenkäyntikulunsa vahinkonaan.</p>
      </div>
    </div>
    <div>
      <h2 id="19870067mhaku0">MUUTOKSENHAKU KORKEIMMASSA OIKEUDESSA</h2>
      <p>A ja B ovat uudistaneet maaoikeudessa esittämänsä korvausvaatimukset sekä vaatineet oikeudenkäyntikulujensa korvaamista myös Korkeimman oikeuden osalta.</p>
      <p>Toimitusinsinööri on antanut valituksen johdosta lausuntonsa.</p>
    </div>
    <div>
      <h2 id="19870067yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kaivospiiritoimituksessa määrättävistä korvauksista säädetään kaivoslain 36 §:ssä. Sen mukaan on suoritettava korvausta vain kaivosoikeuden kohteena olevan alueen käytöstä ja siitä muun omaisuuden käytölle tai muulle omaisuudelle aiheutuvasta haitasta ja vahingosta. Lain 37 § koskee näiden korvausten perusteita sekä menettelyä korvauksia määrättäessä eikä oikeuta määräämään kaivospiiritoimituksessa korvausta muustakin kuin edellä mainituista kohteesta, haitasta ja vahingosta. Tämän vuoksi ja tutkimatta jättämistä koskevalta osalta maaoikeuden lausumalla perusteella Korkein oikeus on ratkaissut jutun tuomiolauselmasta ilmenevällä tavalla.</p>
      </div>
      <div>
        <h3>Tuomiolauselma</h3>
        <p>Maaoikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Salervo, Ailio, Ådahl, Aro ja Roos</p>
        </div>
      </div>
    </div>
  </finlex:content>
</finlex:document>
