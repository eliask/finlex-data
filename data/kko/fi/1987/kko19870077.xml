<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870077</dcterms:identifier>
  <finlex:ecliIdentifier>ECLI:FI:KKO:1987:77</finlex:ecliIdentifier>
  <dcterms:title>KKO:1987:77</dcterms:title>
  <dcterms:description>
    <p>
      <strong>Ulosottolaki</strong>
      <span>Ulosmittaus</span>
    </p>
  </dcterms:description>
  <finlex:registerNumber>S87/314</finlex:registerNumber>
  <dcterms:date pvm="19870512">1987-05-12</dcterms:date>
  <finlex:fileCopyNumber>2352</finlex:fileCopyNumber>
  <dcterms:issued pvm="19870907">1987-09-07</dcterms:issued>
  <dcterms:abstract>
    <p>Myyntiedustajalle tuli Itä- ja Kaakkois-Suomen käsittävällä toimialueella ilmoituksensa mukaan noin 260 matkapäivää vuodessa. Työnantajan todistuksen mukaan asiakassuhteiden hoito vaati matkustamista noin 50.000 kilometriä vuodessa ja työn edellytyksenä oli mahdollisuus oman auton käyttöön. Myyntiedustajalla oli ulosottolain 4 luvun 5 §:n 1 momentin 4 kohdan nojalla oikeus erottaa vuonna 1986 toimitetusta ulosmittauksesta vuoden 1977 mallia oleva henkilöauto, joka oli ulosmittauksessa arvioitu 12.000 markan arvoiseksi.</p>
  </dcterms:abstract>
  <p>UL 4 luku 5 § 1 mom 4 kohta</p>
  <dcterms:tableOfContents>
    <a href="19870077aloa0">ASIAN AIKAISEMPI KÄSITTELY</a>
    <a href="19870077mhaku0">MUUTOKSENHAKU KORKEIMMASSA OIKEUDESSA</a>
    <a href="19870077yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870077.kko">
    <div>
      <h2 id="19870077aloa0">ASIAN AIKAISEMPI KÄSITTELY</h2>
      <div>
        <h3>Ulosmittaus 3.9.1986</h3>
        <p>Ristiinan nimismiespiirin avustava ulosottomies oli ulosmitannut Mikkelin lääninveroviraston, Vakuutusosakeyhtiö Pohjolan ja Suomen Hammashuolto Oy:n A:lta olevien erinäisten verojen, maksujen ja laskusaatavan yhteensä 79.939 markan 16 pennin, korkojen, jäämämaksujen, kulujen, täytäntöönpanokulujen ja säädettyjen viivästysseuraamusten suorittamiseksi A:n hallinnassa olevan, 12.000 markan arvoiseksi arvioidun Saab 99 merkkisen henkilöauton.</p>
      </div>
      <div>
        <h3>Valitus lääninhallitukseen</h3>
        <p>Tyytymättömänä ulosmittaukseen A oli vaatinut ulosmittauksen peruuttamista, koska hän tarvitsi autoa jatkuvasti työtään hoitaessaan. Hän toimi myyntimiehenä Itä- ja Kaakkois-Suomessa ja hänen myyntialueensa oli laaja. Auto oli hänelle tarpeellinen työväline.</p>
      </div>
      <div>
        <h3>Mikkelin lääninhallituksen päätös 6.10.1986</h3>
        <p>Lääninhallitus on, hylättyään 3.10.1986 antamallaan päätöksellä A:n hakemuksen täytäntöönpanon keskeyttämiseksi, päätöksessään lausunut, että saadun selvityksen mukaan kysymyksessä oleva henkilöauto ei ollut sellainen tarpeellinen työväline, joka oli ulosmittauksesta erotettava. Sen vuoksi ja kun A ei ollut näyttänyt, että ulosmittauksessa olisi muutoinkaan virheellisesti menetelty, lääninhallitus on ulosottolain 4 luvun 5 §:n nojalla hylännyt A:n valituksen.</p>
      </div>
      <div>
        <h3>Itä-Suomen hovioikeuden päätös 3.2.1987</h3>
        <p>Hovioikeus, jonka tutkittavaksi A oli valittamalla saattanut asian, on jättänyt asian lääninhallituksen päätöksen varaan.</p>
      </div>
    </div>
    <div>
      <h2 id="19870077mhaku0">MUUTOKSENHAKU KORKEIMMASSA OIKEUDESSA</h2>
      <p>A on pyytänyt valituslupaa ja vaatinut ulosmittauksen peruuttamista. Valituslupa on myönnetty 6.4.1987. Asiassa on 9.4.1987 annettu kielto täytäntöönpanon jatkamisesta. Mikkelin lääninverovirasto ja Suomen Hammashuolto Oy ovat antaneet niiltä pyydetyt vastaukset, mutta Vakuutusosakeyhtiö Pohjola ei ole käyttänyt hyväkseen sille varattua tilaisuutta vastauksen antamiseen.</p>
    </div>
    <div>
      <h2 id="19870077yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>A toimii aluemyyjänä Vierto-Huolto Oy:n palveluksessa. Hänen toimialueenaan on Itä- ja Kaakkois-Suomi. Hänelle tulee ilmoituksensa mukaan noin 260 matkapäivää vuodessa. Yhtiön todistuksen mukaan asiakassuhteiden hoito vaatii matkustamista noin 50.000 kilometriä vuodessa ja työn edellytyksenä on mahdollisuus oman auton käyttöön.</p>
        <p>Näillä perusteilla Korkein oikeus katsoo, että A:n vuoden 1977 mallia oleva, ulosmittauksessa 12.000 markan arvoiseksi arvioitu henkilöauto on hänelle tarpeellinen työväline, joka hänellä on oikeus saada ulosmittauksesta erotetuksi.</p>
        <p>A voittaa asian Korkeimmassa oikeudessa. Näin ollen hän ei ole velvollinen korvaamaan Suomen Hammashuolto Oy:n vastauskuluja täällä.</p>
      </div>
      <div>
        <h3>Lainkohta</h3>
        <p>Ulosottolaki 4 luku 5 § 1 momentti 4 kohta</p>
      </div>
      <div>
        <h3>Päätöslauselma</h3>
        <p>Hovioikeuden ja lääninhallituksen päätökset sekä autoa koskeva ulosmittaus kumotaan. Asianosaisen ulosottomiehen tulee ryhtyä tästä johtuviin tarpeellisiin toimiin heti, kun tämä päätös on hänelle esitetty.</p>
        <p>Suomen Hammashuolto Oy:n vaatimus saada korvausta vastauskuluistaan Korkeimmassa oikeudessa hylätään.</p>
        <div>
          <p>Ratkaisuun osallistuneet: presidentti Olsson ja oikeusneuvokset Nybergh, Haarmann, Roos ja Kilpeläinen</p>
        </div>
      </div>
    </div>
  </finlex:content>
</finlex:document>
