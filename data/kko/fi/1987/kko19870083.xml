<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870083</dcterms:identifier>
  <finlex:ecliIdentifier>ECLI:FI:KKO:1987:83</finlex:ecliIdentifier>
  <dcterms:title>KKO:1987:83</dcterms:title>
  <dcterms:description>
    <p>
      <strong>Asiakirja</strong>
      <span>Asiakirjan julkisuus</span>
      <span>Esittelymuistio</span>
    </p>
  </dcterms:description>
  <finlex:registerNumber>H87/2</finlex:registerNumber>
  <dcterms:date pvm="19870407">1987-04-07</dcterms:date>
  <finlex:fileCopyNumber>2587</finlex:fileCopyNumber>
  <dcterms:issued pvm="19870923">1987-09-23</dcterms:issued>
  <dcterms:abstract>
    <p>Korkeimman oikeuden esittelymuistion sen osan, jossa esittelijä ilmoittaa kantansa jutun näyttöön sekä esittää oikeudellisen arviointinsa ja ratkaisuehdotuksensa, katsottiin sisältävän tietoja oikeudenkäymiskaaren 1 luvun 7 §:ssä tarkoitetusta neuvottelusta. Asianosaisella oli siten oikeus saada tieto tästä muistion osasta vain viranomaisen luvalla. Ks. KKO:1998:35</p>
  </dcterms:abstract>
  <p>AsiakJulkL 19 § 1 mom</p>
  <p>AsiakJulkL 19 § 4 mom</p>
  <p>OK 1 luku 7 §</p>
  <dcterms:tableOfContents>
    <a href="19870083muukas0">HAKEMUS</a>
    <a href="19870083yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870083.kko">
    <div>
      <h2 id="19870083muukas0">HAKEMUS</h2>
      <p>Hakija, jolle on Korkeimman oikeuden kansliapäällikön 16.10.1986 tekemän päätöksen nojalla annettu jäljennökset esittelijöiden muistioista kahdessa jutussa vain siltä osin kuin niissä ei ole ollut kysymys oikeudenkäymiskaaren 1 luvun 7 §:n nojalla salassa pidettävistä asioista, on hakemuksessaan vaatinut, että hänelle annettaisiin jäljennökset muistioista kokonaisuudessaan.</p>
    </div>
    <div>
      <h2 id="19870083yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Korkeimman oikeuden työjärjestyksessä olevien ja sen nojalla annettujen esittelijän muistiota koskevien määräysten mukaan esiteltävästä asiasta on laadittava muistio, joka on jaettava jutun käsittelemiseen osallistuville jäsenille etukäteen. Muistioon tulee sisältyä asiaselostus sekä esittelijän perusteltu ratkaisuehdotus. Esittelijän tulee yleensä ilmoittaa ratkaisuehdotuksensa perusteluina käsityksensä siitä, mitä hän katsoo selvitetyksi ja mitä jääneen näyttämättä, sekä esittää jutun oikeudellinen arviointi. Ratkaisuehdotus on näiden seikkojen nojalla tehtävä johtopäätös, jota esittelijä voi vielä asian käsittelyn kestäessä muuttaa mahdollisesti esille tulevien uusien näkökohtien johdosta. Kun esittely tapahtuu suullisesti muistioon pohjautuen, esittelijän muistio ja ratkaisuehdotus ovat näiltä osin ensimmäinen puheenvuoro oikeuden neuvotellessa ratkaisusta suljettujen ovien takana.</p>
        <p>Edellä olevan perusteella Korkein oikeus toteaa, että muistio voi sisältää yleisten asiakirjain julkisuudesta annetun lain 19 §:n 4 momentissa tarkoitettuja tietoja asianosaisten ja yleisön läsnä olematta tuomioistuimessa käydystä oikeudenkäymiskaaren 1 luvun 7 §:ssä tarkoitetusta neuvottelusta. Asianosaisella on näin ollen oikeus saada tieto näistä esittelymuistion osista vain viranomaisen luvalla. Tällaisia salassa pidettäviä tietoja sisältävät kysymyksessä olevissa jutuissa laaditut muistiot siltä osin kuin niistä ei ole hakijalle annettu jäljennöksiä. Hakijan hakemuksensa tueksi esittämät perusteet eivät ole sellaisia, että hänelle voitaisiin antaa lupa tiedon saamiseksi muistioista myös sanotuilta kohdin.</p>
      </div>
      <div>
        <h3>Lainkohdat</h3>
        <p>Laki yleisten asiakirjain julkisuudesta 19 § 1 ja 4 momentti Oikeudenkäymiskaari 1 luku 7 §</p>
      </div>
      <div>
        <h3>Päätöslauselma</h3>
        <p>Hakemus hylätään.</p>
      </div>
      <div>
        <p>Ratkaisuun osallistuneet: oikeusneuvokset Grönqvist, Nikkarinen, af Hällström, Kilpeläinen ja Tulenheimo-Takki</p>
      </div>
    </div>
  </finlex:content>
</finlex:document>
