<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870038</dcterms:identifier>
  <finlex:ecliIdentifier>ECLI:FI:KKO:1987:38</finlex:ecliIdentifier>
  <dcterms:title>KKO:1987:38</dcterms:title>
  <dcterms:description>
    <p>
      <strong>Määräajan palauttaminen</strong>
      <span>Erittäin painava syy</span>
      <span>Estymisen lakkaaminen</span>
    </p>
  </dcterms:description>
  <finlex:registerNumber>H86/427</finlex:registerNumber>
  <dcterms:date pvm="19861203">1986-12-03</dcterms:date>
  <finlex:fileCopyNumber>1060</finlex:fileCopyNumber>
  <dcterms:issued pvm="19870331">1987-03-31</dcterms:issued>
  <dcterms:abstract>
    <p>A, jonka tyytymättömyyden ilmoitus ei ollut postin kulussa tapahtuneen häiriön johdosta saapunut tuomiokunnan kansliaan, oli näihin erittäin painaviin syihin vedoten hakenut menetetyn määräajan palauttamista tyytymättömyyden ilmoittamista ja muutoksen hakemista varten kihlakunnanoikeuden päätökseen. A oli saanut tietää puhevaltansa menettämisestä viimeistään valitusajan viimeisenä päivänä, jolloin oikeudenkäymiskaaren 31 luvun 17 ja 18 §:ssä tarkoitettu estyminen siten myös oli lakannut. Koskei A ollut toimittanut hakemustaan korkeimpaan oikeuteen 30 päivän kuluessa estymisen lakkaamisesta, hänen hakemustaan ei tutkittu.</p>
  </dcterms:abstract>
  <p>OK 31 luku 17 §</p>
  <p>OK 31 luku 18 §</p>
  <dcterms:tableOfContents>
    <a href="19870038aloa0">ASIAN KÄSITTELY ALEMMISSA OIKEUKSISSA</a>
    <a href="19870038yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870038.kko">
    <div>
      <h2 id="19870038aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus</h3>
        <p>A on hakemukseensa oheistetun Keuruun kihlakunnanoikeuden 17.9.1986 julistaman päätöksen mukaan tuomittu ryöstöstä vankeusrangaistukseen ja velvoitettu suorittamaan eräitä korvauksia. A on hakemuksessaan kertonut, että hänen asiamiehensä oli hyvissä ajoin postittanut Jyväskylän tuomiokunnan kansliaan hänen tyytymättömyydenilmoituksensa kihlakunnanoikeuden päätökseen. Tyytymättömyydenilmoitus ei ollut postin kulussa tapahtuneen häiriön johdosta kuitenkaan saapunut tuomiokunnan kansliaan. Siten hän oli omatta syyttään menettänyt puhevaltansa jutussa. Koska tällaisissa olosuhteissa oli katsottava olevan erittäin painavia syitä, A on pyytänyt, että Korkein oikeus palauttaisi oikeudenkäymiskaaren 31 luvun 17 §:n nojalla hänelle määräajan tyytymättömyyden ilmoittamista varten.</p>
      </div>
    </div>
    <div>
      <h2 id="19870038yloa0">KORKEIMMAN OIKEUDEN RATKAISU</h2>
      <p>A on saanut tiedon palautettavaksi pyydetyn määräajan menettämisestä viimeistään 17.10.1986, jolloin valitusaika kihlakunnanoikeuden päätökseen on päättynyt. Tuolloin on siten myös lakannut A:n anomuksensa tueksi esittämä estyminen, jota hän on pitänyt oikeudenkäymiskaaren 31 luvun 17 §:ssä tarkoitettuna erittäin painavana syynä. Menetetyn määräajan palauttamista koskeva hakemus on kuitenkin saapunut Korkeimpaan oikeuteen vasta 20.11.1986. Hakemusta ei näin ollen ole tehty oikeudenkäymiskaaren 31 luvun 18 §:ssä säädetyn 30 päivän määräajan kuluessa estymisen lakkaamisesta.</p>
      <div>
        <h3>Lainkohdat</h3>
        <p>Oikeudenkäymiskaari 31 luku 17 ja 18 §</p>
      </div>
      <div>
        <h3>Päätöslauselma</h3>
        <p>Korkein oikeus on jättänyt hakemuksen tutkimatta.</p>
        <div>
          <p>Ratkaisuun osallistuneet: oikeusneuvokset Grönqvist, Takala, Mörä, Nybergh ja Kilpeläinen</p>
        </div>
      </div>
    </div>
  </finlex:content>
</finlex:document>
