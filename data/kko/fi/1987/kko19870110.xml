<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870110</dcterms:identifier>
  <finlex:ecliIdentifier>ECLI:FI:KKO:1987:110</finlex:ecliIdentifier>
  <dcterms:title>KKO:1987:110</dcterms:title>
  <dcterms:description>
    <p>
      <strong>Muutoksenhaku</strong>
      <span>Muutoksenhaku tuomion perusteluihin</span>
    </p>
    <p>
      <strong>Tavanomainen kiskominen</strong>
    </p>
  </dcterms:description>
  <finlex:registerNumber>R87/418</finlex:registerNumber>
  <dcterms:date pvm="19870914">1987-09-14</dcterms:date>
  <finlex:fileCopyNumber>3169</finlex:fileCopyNumber>
  <dcterms:issued pvm="19871117">1987-11-17</dcterms:issued>
  <dcterms:abstract>
    <p>Lievin rangaistus rikoslain 38 luvun 10 §:n 3 momentissa tarkoitetusta tavanomaisesta kiskomisesta oli 6 kuukautta vankeutta.</p>
    <p>Kysymys myös muutoksen hakemisesta tuomion perusteluihin.</p>
  </dcterms:abstract>
  <p>RL 38 luku 10 § 3 mom</p>
  <dcterms:tableOfContents>
    <a href="19870110aloa0">ASIAN KÄSITTELY HOVIOIKEUDESSA</a>
    <a href="19870110mhaku0">MUUTOKSENHAKU KORKEIMMASSA OIKEUDESSA</a>
    <a href="19870110yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870110.kko">
    <div>
      <h2 id="19870110aloa0">ASIAN KÄSITTELY HOVIOIKEUDESSA</h2>
      <div>
        <h3>Turun hovioikeuden päätös 31.3.1987</h3>
        <p>Hovioikeus on kanneviskaalin syytteestä, jossa oikeusneuvosmiehille A:lle, B:lle ja C:lle oli vaadittu rangaistusta varomattomuudesta tehdystä virkavirheestä, katsonut selvitetyksi, että sanotut henkilöt olivat toimiessaan Turun raastuvanoikeuden jäseninä 13.6.1985 tuominneet erään henkilön tavanomaisesta kiskomisesta kymmenen kuukauden vankeusrangaistukseen, vaikka rikoslain 38 luvun 10 §:n 1 ja 3 momentin nojalla, verrattuna rikoslain 2 luvun 3 §:n 2 momenttiin, hänet olisi tullut tuomita vähintään yhden vuoden vankeusrangaistukseen. Koska mainitut lainkohdat keskenään verrattuina olivat vähimmäisrangaistuksen osalta tulkinnanvaraiset eikä raastuvanoikeuden menettelyä sen johdosta ollut katsottava virkavirheeksi, hovioikeus on hylännyt syytteen.</p>
      </div>
    </div>
    <div>
      <h2 id="19870110mhaku0">MUUTOKSENHAKU KORKEIMMASSA OIKEUDESSA</h2>
      <p>A, B ja C, katsoen hovioikeuden päätöksen sen lopputuloksesta huolimatta sisältävän sellaisen syyllisyystoteaman, joka oikeuttaa heidät hakemaan muutosta päätöksen perusteluihin, ovat yhteisessä valituksessaan vaatineet päätöksen kumoamista ja heitä vastaan ajetun syytteen hylkäämistä aiheettomana.</p>
      <p>Hakijoiden valitukseen ei ole vastattu.</p>
    </div>
    <div>
      <h2 id="19870110yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Hovioikeuden ratkaisun perustelut sisältävät sellaisen lausuman, että hakijoilla, joille ratkaisun lopputulos ei ole vastainen, on oikeudellista etua perustelujen muuttamisesta.</p>
        <p>Ennen kuin rikoslain muuttamisesta 19.7.1974 annetulla lailla kuritushuonerangaistus poistettiin ja siirryttiin yksilajiseen vapausrangaistukseen, voitiin tavanomaisesta kiskomisesta tuomita kuritushuonetta vähintään 6 kuukautta ja enintään 3 vuotta tai vankeutta vähintään 1 vuosi ja enintään 4 vuotta. Lainmuutoksen jälkeen määräaikaisen kuritushuonerangaistuksen sijasta tuomitaan vankeutta rangaistussäännöksessä kuritushuonerangaistukselle säädetyn rangaistusasteikon rajoissa. Tästä syystä lievin rangaistus puheena olevasta rikoksesta on 6 kuukautta vankeutta.</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan ja syyte hylätään perusteettomana.</p>
        <div>
          <p>Ratkaisuun osallistuneet: oikeusneuvokset Ailio, Mörä, Lehtonen, Lindholm ja Tulenheimo-Takki</p>
        </div>
      </div>
    </div>
  </finlex:content>
</finlex:document>
