<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870010</dcterms:identifier>
  <finlex:ecliIdentifier>ECLI:FI:KKO:1987:10</finlex:ecliIdentifier>
  <dcterms:title>KKO:1987:10</dcterms:title>
  <dcterms:description>
    <p>
      <strong>Ulosottolaki</strong>
      <span>Ulosmittaus</span>
      <span>Palkan ulosmittaus</span>
    </p>
  </dcterms:description>
  <finlex:registerNumber>S86/100</finlex:registerNumber>
  <dcterms:date pvm="19860922">1986-09-22</dcterms:date>
  <finlex:fileCopyNumber>332</finlex:fileCopyNumber>
  <dcterms:issued pvm="19870210">1987-02-10</dcterms:issued>
  <dcterms:abstract>
    <p>Suojaosuudesta palkan ulosmittauksessa 20.11.1981 annetun asetuksen 1 §:n mukaista suojaosuutta laskettaessa ei ollut ulosottolain 4 luvun 6 §:n 3 momentin mukaan otettava huomioon velallisen aikaisemmasta avioliitosta olevia lapsia, joille velallinen oli velvoitettu maksamaan elatusapua.</p>
  </dcterms:abstract>
  <p>UL 4 luku 6 § 3 mom</p>
  <p>A suojaosuudesta palkan ulosmittauksessa 1 §</p>
  <dcterms:tableOfContents>
    <a href="19870010aloa0">ASIAN KÄSITTELY ALEMMISSA OIKEUKSISSA</a>
    <a href="19870010mhaku0">MUUTOKSENHAKU KORKEIMMASSA OIKEUDESSA</a>
    <a href="19870010yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870010.kko">
    <div>
      <h2 id="19870010aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Asian aikaisempi käsittely</h3>
        <p>Ähtärin nimismiespiirn ulosottoapulainen oli 3.4.1985 ulosmitannut A:n verovelkojen suorittamiseksi A:lle tulevasta palkasta kolmanneksen siitä määrästä, joka jäi jäljelle kun pidätys ennakkoperintää varten oli toimitettu. Ulosmittaamatta jätettiin kuitenkin jokaista palkanmaksukauden päivää kohti 80 markkaa velallisen itsensä ja hänen elatuksensa varassa olevien omaistensa elatukseen.</p>
        <p>Tyytymättömänä ulosmittaukseen A on esittänyt lääninhallitukselle, että hänellä oli edellisestä avioliitostaan kaksi lasta, joille hänet oli Vantaan kihlakunnanoikeuden 19.5.1977 julistamalla päätöksellä velvoitettu maksamaan elatusapua. Elatusapujen yhteismäärä oli nyttemmin 1.306 markkaa kuukaudessa. Näitä lapsia ei ollut kuitenkaan otettu huomioon laskettaessa ulosmittaamatta jätettävää suojaosuutta. Tämän vuoksi A on pyytänyt, että suojaosuutta korotetaan mainittujen lasten takia.</p>
      </div>
      <div>
        <h3>Vaasan lääninhallituksen päätös 26.8.1985</h3>
        <p>Koska A:n edellisestä avioliitosta olevat kaksi lasta, joille A oli Vantaan kihlakunnanoikeuden 19.5.1977 julistamalla päätöksellä velvoitettu maksamaan elatusapua, olivat hänen elatuksensa varassa, lapset olisi tullut suojaosuudesta palkan ulosmittauksessa annetun asetuksen 1 §:n nojalla ottaa huomioon laskettaessa ulosmittaamatta jätettävää suojaosuutta. Tämän vuoksi lääninhallitus oikaisi toimitettua ulosmittausta siten, että suojaosuus korotettiin 114 markkaan jokaista palkanmaksukauden päivää kohti.</p>
      </div>
      <div>
        <h3>Vaasan hovioikeuden päätös 13.12.1985</h3>
        <p>Hovioikeus, jonka tutkittavaksi lääninverovirasto oli valittamalla saattanut asian, on jättänyt asian lääninhallituksen päätöksen varaan.</p>
      </div>
    </div>
    <div>
      <h2 id="19870010mhaku0">MUUTOKSENHAKU KORKEIMMASSA OIKEUDESSA</h2>
      <p>Lääninverovirastolle on myönnetty valituslupa 24.2.1986.A ei ole antanut häneltä pyydettyä vastausta.</p>
    </div>
    <div>
      <h2 id="19870010yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Ulosottolain 4 luvun 6 §:n 3 momentin mukaan on, kun ulosmittaus toimitetaan palkasta, joka maksetaan tietyin väliajoin, aina jätettävä ulosmittaamatta vähintään niin paljon kuin velallisen, sen mukaan kuin asetuksella määrätään, katsotaan seuraavaan palkanmaksupäivään asti tarvitsevan, paitsi omaan elatukseensa, hänen elatuksensa varassa olevien aviopuolisonsa sekä omien ja puolisonsa lasten ja ottolasten elatukseen. Tässä lainkohdassa ja sen nojalla suojaosuudesta palkan ulosmittauksessa annetun asetuksen 1 §:ssä luetelluilla henkilöillä tarkoitetaansellaisia velallisen perheeseen kuuluvia henkilöitä, joiden elatukseen velallinen avioliittolain 46 §:n nojalla on velvollinen ottamaan osaa, mutta joiden oikeutta elatukseen ei ole vahvistettu tuomioistuimen päätöksellä tai ilman tuomiotakin täytäntöönpanokelpoisella sopimuksella. Vain tässä asemassa olevat, mainituissa lainkohdissa luetellut velallisen perheenjäsenet ovat siis lain tarkoittamassa mielessä velallisen elatuksen varassa, joten vain heidät on otettava lukuun suojaosuutta laskettaessa. Sitä vastoin suojaosuutta laskettaessa ei ole otettava huomioon esimerkiksi velallisen aikaisemmasta avioliitosta olevaa lasta, jolle velallinen on tuomioistuimen päätöksellä velvoitettu suorittamaan elatusapua,vaan sellaisen lapsen oikeus elatusapuun palkan ulosmittauksen yhteydessä on turvattu ulosottolain 4 luvun 6 §:n 2 momentin sekä etuoikeusasetuksen 4 §:n 2 momentin ja 20 §:n 3 momentin säännöksillä.</p>
      </div>
      <div>
        <h3>Päätöslauselma</h3>
        <p>Hovioikeuden ja lääninhallituksen päätökset kumotaan ja asia jätetään ulosottoapulaisen ratkaisun varaan.</p>
        <div>
          <p>Ratkaisuun osallistuneet: oikeusneuvokset Salervo, Grönqvist, Mörä, Aro ja Roos</p>
        </div>
      </div>
    </div>
  </finlex:content>
</finlex:document>
