<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870062</dcterms:identifier>
  <finlex:ecliIdentifier>ECLI:FI:KKO:1987:62</finlex:ecliIdentifier>
  <dcterms:title>KKO:1987:62</dcterms:title>
  <dcterms:description>
    <p>
      <strong>Todistaja</strong>
    </p>
    <p>
      <strong>Lain kiertäminen</strong>
    </p>
  </dcterms:description>
  <finlex:registerNumber>S86/748</finlex:registerNumber>
  <dcterms:date pvm="19861014">1986-10-14</dcterms:date>
  <finlex:fileCopyNumber>1544</finlex:fileCopyNumber>
  <dcterms:issued pvm="19870601">1987-06-01</dcterms:issued>
  <dcterms:abstract>
    <p>Osakeyhtiön konkurssipesä oli vaatinut vahingonkorvausta yhteisvastuullisesti yhtiön toimitusjohtajalta ja hallituksen jäseneltä. Sitten kun kanne oli lainvoimaisesti hyväksytty toimitusjohtajan osalta, mutta oikeudenkäynti oli jäänyt vireille hallituksen jäsentä vastaan, toimitusjohtajaa oli toisessa jutussa kuultu todistajana tähän vahingonkorvausvelvollisuuteen liittyvistä seikoista. Koska menettelyllä oli pyritty oikeudenkäymiskaaren 17 luvun 18 §:n 1 momentissa mainitun kiellon kiertämiseen, näytölle ei annettu muuta arvoa kuin asianosaisen jutussa antamalle lausumalle.</p>
  </dcterms:abstract>
  <p>OK 17 luku 18 § 1 mom</p>
  <dcterms:tableOfContents>
    <a href="19870062aloa0">ASIAN KÄSITTELY ALEMMISSA OIKEUKSISSA</a>
    <a href="19870062mhaku0">MUUTOKSENHAKU KORKEIMMASSA OIKEUDESSA</a>
    <a href="19870062yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870062.kko">
    <div>
      <h2 id="19870062aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Tampereen raastuvanoikeudessa</h3>
        <p>Oy Puutavaraliike A.T. Sirenin konkurssipesä on esittänyt, että 2.4.1984 konkurssiin asetetun Oy Puutavaraliike A.T. Sirenin hallitukseen olivat kuuluneet toimitusjohtajan tehtäviä hoitanut Erkki-Veikko Hankala sekä muina jäseninä Erkki Sakari Hankala, Terttu Kaarina Hankala, Tuttu Sirkka-Liisa Kirves ja Kaarina Hanses. Heistä Erkki Sakari Hankala, Terttu Kaarina Hankala ja Kirves olivat myös kuuluneet Tampereelta olleen Laasti Oy:n hallitukseen, jonka yhtiön prokuristina oli ollut Erkki-Veikko Hankala. Laasti Oy oli asetettu konkurssiin 26.3.1984.</p>
        <p>Suoritetuissa erikoistilintarkastuksissa oli käynyt ilmi, että Oy Puutavaraliike A.T. Sireniltä oli siirretty Laasti Oy:n käyttöön ilman hyväksyttäviä vakuuksia niin sanotun sisaryhtiötilin kautta 30.9.1983 ja 2.4.1984 välisenä aikana 1.372.064 markkaa 48 penniä. Kysymyksessä ei ollut ollut liiketoimintaan liittyvä saaminen, vaan rahalainan anto. Samoin erikoistilintarkastuksessa oli käynyt ilmi, että Laasti Oy olisi jo keväällä 1983 pitänyt osakeyhtiölain 13 luvun 2 §:n mukaan asettaa selvitystilaan tai konkurssiin. Koska kummassakin yhtiössä olivat hallituksen enemmistön muodostaneet samat henkilöt ja kaikki edellä mainitut henkilöt olivat olleet osakkeenomistajina molemmissa yhtiöissä, Oy Puutavaraliike A.T. Sirenin hallitus oli tiennyt Laasti Oy:n taloudellisesta tilanteesta.</p>
        <p>Menettelyllään mainitut henkilöt olivat aiheuttaneet Oy Puutavaraliike A.T. Sirenille sanotun rahasumman suuruisen vahingon. Sen vuoksi kanteessa on vaadittu heidän velvoittamistaan osakeyhtiölain 15 luvun 1 §:n nojalla yhteisvastuullisesti suorittamaan konkurssipesälle 1.372.064 markkaa 48 penniä 16 prosentin korkoineen 2.4.1984 lukien sekä korvaamaan konkurssipesän oikeudenkäyntikulut 16 prosentin korkoineen raastuvanoikeuden päätöksen julistamispäivästä lukien.</p>
      </div>
      <div>
        <h3>Vastaukset</h3>
        <p>Erkki Sakari Hankala, Terttu Kaarina Hankala, Kirves ja Hanses ovat kiistäneet, että he olisivat antaneet hyväksymisensä kanteessa mainittuihin rahasiirtoihin tai olleet niistä edes tietoisia. Määräykset rahasiirtoihin oli antanut yhtiön toimitusjohtajana toiminut Erkki-Veikko Hankala. Kirves on huomauttanut, että hän oli toiminut yhtiön hallituksessa vain muodollisena jäsenenä eikä ollut ottanut osaa yhtiön hallintoon. Hanses on selittänyt, että hän ei ollut lainkaan toiminut yhtiössä eikä osallistunut sen hallintoon, vaan hänet oli ainoastaan perheenjäsenenä valittu perheyhtiön hallitukseen sen nimelliseksi jäseneksi. Erkki Sakari Hankala ja Terttu Kaarina Hankala, kumpikin ikänsä puolesta yhtiön palveluksesta eläkkeelle siirtyneinä, ovat selittäneet toimineensa hallituksessa vain sen verran kuin osakeyhtiölaki edellyttää. Hallituksen päätökset olivat perustuneet toimitusjohtajan ja tilintarkastajien antamaan informaatioon. Hallitus ei ollut laiminlyönyt sille osakeyhtiölaissa säädettyjä velvollisuuksia. Näillä perusteilla Erkki Sakari Hankala ja hänen myötäpuolensa ovat kiistäneet kanteen ja vaatineet sen hylkäämistä.</p>
      </div>
      <div>
        <h3>Raastuvanoikeuden päätös 9.12.1985</h3>
        <p>Raastuvanoikeus on katsonut selvitetyksi, että 22.10.1984 ja 26.3.1985 allekirjoitetuista Oy Puutavaraliike A.T. Siren Oy:tä koskevasta erikoistilintarkastuskertomuksesta ja tilintarkastajan kirjallisesta lausunnosta oli ilmennyt, että ajalla 30.9.1983-2.4.1984 oli käyttämällä kirjanpidon sisaryhtiötiliä siirretty ilman vakuuksia yhtiön varoja Laasti Oy:lle 1.372.064 markkaa 48 penniä. Laasti Oy:n taloudellinen tila oli edellä mainittuna aikana ollut heikko. Ajalta 1.6.1982-30.4.1983 laadittu välitilinpäätös oli osoittanut noin 2.700.000 markan suuruista tappiota ilman poistoja. Laasti Oy:n tilikautta 1.6.1982-31.8.1983 koskeva, 1.3.1984 allekirjoitettu tilintarkastuskertomus oli osoittanut, että tappio tältä pidennetyltä tilikaudelta oli ollut noin 2.489.000 markkaa ja oma pääoma tilikauden alussa oli ollut 1.347.839 markkaa 41 penniä. Laasti Oy:n hallitus oli kokouksessaan 22.2.1984 päättänyt luovuttaa yhtiön omaisuuden konkurssiin.</p>
        <p>Oy Puutavaraliike A.T. Siren Oy:n hallitus oli kokouksessaan 27.2.1984 päättänyt luovuttaa yhtiön omaisuuden konkurssiin. Oy Puutavara A.T. Sirenin konkurssipesä oli valvonut saataviaan Laasti Oy:n konkurssissa kaikkiaan 2.903.732 markkaa 86 penniä, johon summaan oli sisältynyt myös kanteessa vaaditun vahingonkorvauksen määrä. Jako-osuutta näille valvotuille saataville ei Laasti Oy:n konkurssipesästä riittänyt.</p>
        <p>Erkki-Veikko Hankala oli kertonut siirtäneensä oma-aloitteisesti kanteessa mainitun määrän Oy Puutavara A.T. Sirenin varoja Laasti Oy:lle. Kun Laasti Oy oli joutunut konkurssiin ja kun jako-osuutta Oy Puutavaraliike A.T. Sirenin Laasti Oy:n konkurssissa valvomille saataville ei konkurssipesästä riittänyt, Erkki-Veikko Hankala suorittamista rahan siirroista oli Oy Puutavaraliike A.T. Sirenille aiheutunut vahinkoa. Kun Erkki-Veikko Hankala oli ollut tietoinen Laasti Oy:n heikosta taloudellisesta asemasta ja hän tästä huolimatta oli siirtänyt Oy Puutavaraliike A.T. Sirenin varoja Laasti Oy:lle ilman vakuuksia, hän oli menettelynsä johdosta, joka oli luettava hänen syykseen ainakin tuottamuksellisena, näin ollen vastuussa yhtiölle aiheuttamastaan vahingosta.</p>
        <p>Asiassa ei ollut näytetty, että Erkki Sakari Hankala, Terttu Kaarina Hankala, Kirves ja Hanses olisivat hyväksyneet Erkki-Veikko Hankalan rahansiirrot tai edes olleet niistä tietoisia taikka, ottaen huomioon että rahojen siirto oli tapahtunut varsin lyhyenä aikana, heillä olisi ollut edes perusteltua syytä epäillä Erkki-Veikko Hankalan yhtiön toimitusjohtajan ominaisuudessa ryhtyvän rahojen siirtoon Laasti Oy:lle. Näyttämättä oli siten jäänyt, että mainitut henkilöt olisivat rikkoneet osakeyhtiölain yhtiön hallituksen jäsenille asettaman valvonta- ja huolenpitovelvollisuuden yhtiön hallinnon ja raha-asioiden hoitoon nähden. Näin ollen Erkki Sakari Hankala, Terttu Kaarina Hankala, Kirves ja Hanses eivät olleet korvausvastuussa kanteessa vaaditusta vahingonkorvauksen määrästä.</p>
        <p>Sen vuoksi Erkki-Veikko Hankala on velvoitettu suorittamaan konkurssipesälle kanteessa vaaditut 1.372.064 markkaa 48 penniä 16 prosentin vuotuisine korkoineen haasteen tiedoksiannosta 27.6.1985 lukien sekä oikeudenkäyntikulujen korvauksena 20.000 markkaa 16 prosentin vuotuisine korkoineen 9.12.1985 lukien. Erkki Sakari Hankalan, Terttu Kaarina Hankalan, Kirveen ja Hanseksen osalta kanne on hylätty.</p>
      </div>
      <div>
        <h3>Turun hovioikeuden päätös 11.4.1986</h3>
        <p>Hovioikeus, jonka tutkittavaksi konkurssipesä on saattanut jutun vaatien, että Erkki Sakari ja Terttu Kaarina Hankala sekä Kirves ja Hanses velvoitettaisiin yhteisvastuullisesti Erkki-Veikko Hankalan kanssa suorittamaan konkurssipesälle vahingonkorvauksena sen raastuvanoikeudessa vaatimat 1.372.064 markkaa 48 penniä 16 prosentin korkoineen haasteen tiedoksiantopäivistä lukien sekä korvaamaan konkurssipesän oikeudenkäyntikulut 16 prosentin korkoineen päätöksen antopäivästä lukien, ei ole muuttanut raastuvanoikeuden päätöstä. Konkurssipesä on velvoitettu suorittamaan Erkki Sakari ja Terttu Kaarina Hankalalle sekä Hansesille yhteiseksi korvaukseksi näillä hovioikeudessa olleista kuluista 700 markkaa 16 prosentin korkoineen 11.4.1986 lukien ja Kirveelle korvaukseksi tällä hovioikeudessa olleista kuluista samoin 700 markkaa.</p>
      </div>
    </div>
    <div>
      <h2 id="19870062mhaku0">MUUTOKSENHAKU KORKEIMMASSA OIKEUDESSA</h2>
      <p>Konkurssipesä on pyytänyt valituslupaa ja valituksenaan vaatinut kanteensa hyväksymistä myös muiden hallituksen jäsenten kuin Erkki-Veikko Hankalan osalta sekä oikeudenkäyntikulujensa korvaamista. Uutena näyttönä konkurssipesä on vedonnut erään toisen jutun käsittelyn pöytäkirjaan, jossa jutussa Erkki-Veikko Hankalaa on kuultu todistajana. Valituslupa on myönnetty 20.8.1986. Erkki Sakari Hankala, Terttu Kaarina Hankala ja Hanses yhteisesti sekä Kirves erikseen ovat antaneet heiltä pyydetyt vastaukset vaatien valituksen hylkäämistä ja oikeudenkäyntikulujensa korvaamista.</p>
    </div>
    <div>
      <h2 id="19870062yloa0">KORKEIMMAN OIKEUDEN RATKAISU</h2>
      <div>
        <h3>Käsittelyratkaisu</h3>
        <p>Konkurssipesä on vaatinut tämän jutun kanteessaan Erkki-Veikko Hankalan tuomitsemista suorittamaan vahingonkorvausta yhteisvastuullisesti Erkki Sakari ja Terttu Kaarina sekä Kirveen ja Hanseksen kanssa. Kanne on lainvoimaisesti hyväksytty Erkki-Veikko Hankalan osalta asian jäädessä vireille muiden osalta. Oikeudenkäymiskaaren 17 luvun 18 §:n 1 momentin mukaan todistajana ei voida kuulla jutun asianosaista tai sitä, joka on ollut siinä asianosaisena. Kuulustuttamalla Erkki-Veikko Hankalaa todistajana tähän juttuun liittyneistä seikoista on pyritty kiertämään sanotun säännöksen sisältämää kieltoa. Näin ollen Korkein oikeus ei anna tarjotulle näytölle muuta arvoa kuin asianomaisen lausumalle tässä jutussa.</p>
      </div>
      <div>
        <h3>Tuomilauselma</h3>
        <p>Hovioikeuden tuomiota ei muuteta. Konkurssipesä velvoitetaan korvaamaan Kirveen vastauskulut Korkeimmassa oikeudessa 2.000 markalla 16 prosentin korkoineen tämän tuomion antopäivästä lukien ja Erkki Sakari ja Terttu Kaarina Hankalan sekä Hanseksen yhteiset vastauskulut Korkeimmassa oikeudessa 2.000 markalla.</p>
        <div>
          <p>Ratkaisuun osallistuneet: oikeusneuvokset Salervo, Ailio, Mörä, Hiltunen ja Aro</p>
        </div>
      </div>
    </div>
  </finlex:content>
</finlex:document>
