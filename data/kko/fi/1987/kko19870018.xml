<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870018</dcterms:identifier>
  <finlex:ecliIdentifier>ECLI:FI:KKO:1987:18</finlex:ecliIdentifier>
  <dcterms:title>KKO:1987:18</dcterms:title>
  <dcterms:description>
    <p>
      <strong>Pesänjakaja</strong>
    </p>
    <p>
      <strong>Kuolinpesän velka</strong>
    </p>
  </dcterms:description>
  <finlex:registerNumber>S86/949</finlex:registerNumber>
  <dcterms:date pvm="19861002">1986-10-02</dcterms:date>
  <finlex:fileCopyNumber>620</finlex:fileCopyNumber>
  <dcterms:issued pvm="19870227">1987-02-27</dcterms:issued>
  <dcterms:abstract>
    <p>Kuolinpesälle oli perintökaaren 23 luvun 3 §:n säännöksen perusteella haettu pesänjakajan määräys, koska pesässä oli alaikäisiä osakkaita. Jakajan määräyksen hakemisesta aiheutuneiden kustannusten katsottiin olevan sellaisia pesän selvittämisestä aiheutuneita tarpeellisia kustannuksia, että ne voitiin rinnastaa perintökaaren 18 luvun 5 §:ssä mainittuihin kustannuksiin ja määrätä suoritettavaksi kuolinpesän varoista.</p>
    <p>Ään.</p>
  </dcterms:abstract>
  <p>Ks. <a href="http://www.finlex.fi/fi/oikeus/kko/kko/1991/19910082">KKO:1991:82</a></p>
  <p>PK 18 luku 5 §</p>
  <p>PK 23 luku 3 §</p>
  <dcterms:tableOfContents>
    <a href="19870018aloa0">ASIAN KÄSITTELY ALEMMISSA OIKEUKSISSA</a>
    <a href="19870018mhaku0">MUUTOKSENHAKU KORKEIMMASSA OIKEUDESSA</a>
    <a href="19870018yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870018.kko">
    <div>
      <h2 id="19870018aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Oulun raastuvanoikeudessa</h3>
        <p>Aune Eliina Lapinkari omasta ja alaikäisten lastensa Marjo Riitta ja Kimmo Juhani Lapinkarin puolesta on Petri Kullervo ja Pia Sanna Irmeli Erkolle tiedoksi toimituttamansa haasteen nojalla kanteenaan esittänyt seuraavaa.</p>
        <p>Oulun raastuvanoikeuden Petri Kullervo ja Pia Sanna Irmeli Erkon hakemuksesta määräämä pesänjakaja asianajaja Hannu Maskonen oli 11.12.1984 toimittanut osituksen ja perinnönjaon 18.1.1984 kuolleen Kauko Kullervo Lapinkarin jälkeen. Kauko Kullervo Lapinkari, joka oli Aune Eliina Lapinkarin aviomies, ja hänen lastensa isä, oli testamentilla määrännyt ensimmäisestä avioliitosta oleville lapsilleen Petri Kullervo ja Pia Sanna Irmeli Erkolle annettavaksi heille kuuluvan lakiosan sekä määrännyt muun omaisuuden toisesta avioliitosta oleville lapsilleen, Marjo Riitta ja Kimmo Juhani Lapinkarille.</p>
        <p>Osituksessa ja perinnönjaossa pesänjakaja oli vahvistanut Petri Kullervo ja Pia Sanna Irmeli Erkolle, kummallekin erikseen, tulevan lakiosan määräksi 15.661,79 markkaa. Pesänjakaja oli lisäksi ottanut huomioon pesän velkana pesänjakajan määräyksen hakemisesta aiheutuneet kulut ja palkkiot yhteensä 3.772 markkaa.</p>
        <p>Aune Eliina Lapinkari on edelleen lausunut, että pesänjakajan määräyksen hakemisesta aiheutuneet kustannukset eivät olleet kuolinpesän, vaan pesänjakajan määräyksen hankkineiden Petri Kullervo ja Pia Sanna Irmeli Erkon velkaa.</p>
        <p>Esittämillään perusteilla Aune Eliina Lapinkari on omasta ja alaikäisten lastensa puolesta vaatinut ositusta ja perinnönjakoa oikaistavaksi siten, että pesänjakajan määräyksen hakemisesta aiheutuneita kustannuksia 3.727 markkaa ei lueta kuolinpesän velaksi ja heidät vapautetaan sanotun määrän suorittamisesta.</p>
      </div>
      <div>
        <h3>Raastuvanoikeuden päätös 27.6.1985</h3>
        <p>Petri Kullervo ja Pia Sanna Irmeli Erkon vastustettua kannetta raastuvanoikeus on katsonut, että kun kuolinpesän osakkaana on vajaavaltainen henkilö, on pesänjakajan perintökaaren 23 luvun 3 §:n mukaan toimitettava ositus- ja perinnönjako ja etteivät asianosaiset itse voi sopia jaosta. Tämän vuoksi raastuvanoikeus on katsonut, että kaikkien kuolinpesän osakkaiden on osallistuttava tällä perusteella määrätyn pesänjakajan ositus- ja pesänjakokustannuksiin, ja että on pidettä kohtuullisena, että nämä kustannukset vähennetään kuolinpesän varoista. Näillä perusteilla raastuvanoikeus on hylännyt kanteen.</p>
      </div>
      <div>
        <h3>Rovaniemen hovioikeuden tuomio 11.6.1986</h3>
        <p>Raastuvanoikeuden päätöstä ei muuteta.</p>
      </div>
    </div>
    <div>
      <h2 id="19870018mhaku0">MUUTOKSENHAKU KORKEIMMASSA OIKEUDESSA</h2>
      <p>Aune Eliina Lapinkari ja hänen myötäpuolensa ovat pyytäneet valituslupaa ja valituksessaan vaatineet hovioikeuden päätöksen muuttamista siten, ettei pesänjakajan määräyksen hakemisesta aiheutuneita kustannuksia 3.727 markkaa luettaisi kuolinpesän velaksi ja että Lapinkarit vapautettaisiin sanotun määrän suorittamisesta.</p>
      <p>Korkein oikeus on 4.9.1986 myöntänyt Aune Eliina Lapinkarille ja hänen myötäpuolilleen valitusluvan.</p>
      <p>Petri Kullervo ja Pia Sanna Irmeli Erkko eivät ole käyttäneet hyväkseen heille varattua tilaisuutta vastata valitukseen.</p>
    </div>
    <div>
      <h2 id="19870018yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Perintökaaren 23 luvun 3 §:n mukaan, jos joku osakkaista on vajaavaltainen, on jako pesänjakajan toimitettava. Pesänjakajan määräyksen hakeminen Kauko Kullervo Lapinkarin jälkeen suoritettavaa ositusta ja perinnönjakoa varten on johtunut siitä, että osakkaista Marjo Riitta ja Kimmo Juhani Lapinkari ovat olleet alaikäisiä.</p>
        <p>Koska laki on edellyttänyt pesänjakajan määräämistä kuolinpesään, määräyksen hakemisesta aiheutuneet kustannukset ovat olleet pesän selvittämisestä aiheutuneita tarpeellisia kustannuksia. Tästä syystä ne voidaan rinnastaa perintökaaren 18 luvun 5 §:ssä mainittuihin kustannuksiin ja määrätä suoritettavaksi pesän varoista.</p>
      </div>
      <div>
        <h3>Tuomiolauselma</h3>
        <p>Hovioikeuden ratkaisun lopputulosta ei muuteta.</p>
      </div>
      <div>
        <h3>Ei mieltä olevien jäsenten lausunnot</h3>
        <p>Oikeusneuvos Roos: Pesänjakaja on, määrätessään että Aune Eliina, Marjo Riitta ja Kimmo Juhani Lapinkari saavat kaiken kuolinpesän omaisuuden, myös määrännyt, että he suorittavat siitä määräyksen hakemisesta aiheutuneet kustannukset. Pesänjakaja on määrätty Petri Kullervo ja Pia Sanna Irmeli Erkon hakemuksesta. Kuolinpesän osakkaille pesänjakajan määräämisestä aiheutuneet kustannukset eivät ole perintökaaren 18 luvun 5 §:ssä tarkoitettuja pesän hoidosta, hallinnosta ja selvityksestä johtuneita kustannuksia, joista osakkaalla on oikeus perintökaaren 21 luvun 9 §:n 2 momentin mukaan saada korvaus pesän varoista. Muidenkaan perintökaaren säännösten perusteella pesänjakajan määräämisestä aiheutuneita kustannuksia ei ole maksettava pesän varoista.</p>
        <p>Muutan sen vuoksi hovioikeuden tuomiota siten, että vapautan Aune Eliina, Marjo Riitta ja Kimmo Juhani Lapinkarin suorittamasta Kauko Kullervo Lapinkarin kuolinpesän varoista 3.727 markkaa pesänjakajan määräyksen hakemisesta ja poistan lausunnon siitä ositus- ja perinnönjakokirjasta.</p>
        <p>Oikeusneuvos Mörä: Olen samaa mieltä kuin oikeusneuvos Roos.</p>
        <div>
          <p>Ratkaisuun osallistuneet: oikeusneuvokset Ailio, Mörä (eri mieltä), Hiltunen, Aro ja Roos (eri mieltä)</p>
        </div>
      </div>
    </div>
  </finlex:content>
</finlex:document>
