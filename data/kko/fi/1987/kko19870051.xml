<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870051</dcterms:identifier>
  <finlex:ecliIdentifier>ECLI:FI:KKO:1987:51</finlex:ecliIdentifier>
  <dcterms:title>KKO:1987:51</dcterms:title>
  <dcterms:description>
    <p>
      <strong>Omistuksenpidätys</strong>
    </p>
  </dcterms:description>
  <finlex:registerNumber>S86/762</finlex:registerNumber>
  <dcterms:date pvm="19861127">1986-11-27</dcterms:date>
  <finlex:fileCopyNumber>1197</finlex:fileCopyNumber>
  <dcterms:issued pvm="19870414">1987-04-14</dcterms:issued>
  <dcterms:abstract>
    <p>Myydessään auton myyjä oli pidättänyt omistusoikeuden siihen, kunnes hänen asettamansa ja ostajan hyväksymä kauppahinnan määräinen vekseli oli kokonaan maksettu. Myyjä oli diskontannut vekselin pankkiin ja ostaja oli pankin kanteesta velvoitettu suorittamaan vekselin määrä. Kun ostaja ei ollut näyttänyt maksaneensa tuomittua määrää, josta myyjä vekselin asettajana oli edelleen vastuussa, omistusoikeus autoon ei ollut siirtynyt ostajalle.</p>
  </dcterms:abstract>
  <p>Vrt. <a href="http://www.finlex.fi/fi/oikeus/kko/kko/1989/19890020">KKO:1989:20</a></p>
  <dcterms:tableOfContents>
    <a href="19870051aloa0">ASIAN KÄSITTELY ALEMMISSA OIKEUKSISSA</a>
    <a href="19870051mhaku0">MUUTOKSENHAKU KORKEIMMASSA OIKEUDESSA</a>
    <a href="19870051yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870051.kko">
    <div>
      <h2 id="19870051aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Isonkyrön kihlakunnanoikeudessa</h3>
        <p>Erkki Johannes Ranne on Sumuvuoren Auto Oy:n konkurssipesää vastaan ajamassaan kanteessa lausunut, että hän oli 29.6.1984 tehdyllä sopimuksella ostanut yhtiöltä Lada merkkisen henkilöauton 7.000 markan kauppahinnasta. Hän oli saanut auton heti hallintaansa. Omistusoikeus autoon oli sopimuksen mukaan siirtyvä hänelle vasta, kun kauppahintaa koskeva vekseli oli maksettu. Sopimusta ei ollut tehty osamaksukaupasta annetussa laissa säädetyssä muodossa. Kysymyksessä oli siten ollut tavallinen luottokauppa. Sanotun lain omistuspidätystä koskevat säännökset eivät sen vuoksi olleet tulleet noudatettaviksi. Auton hallinnan luovutuksen johdosta yhtiö oli menettänyt oikeuden vedota omistuksenpidätysehtoon. Yhtiö oli diskontannut asettamansa ja Ranteen hyväksymän vielä maksamatta olleen kauppahinnan määräisen vekselin Vähänkyrön Säästöpankkiin, jolle hänet oli yksipuolisella tuomiolla velvoitettu suorittamaan vekselin määrä korkoineen, provisioineen ja protestikuluineen. Näin yhtiö oli saanut maksun kauppahinnasta. Omistuksenpidätysehdon ei ollut sovittu olemaan voimassa säästöpankin hyväksi. Ehto oli siten joka tapauksessa rauennut. Sen vuoksi Ranne on vaatinut vahvistettavaksi, että omistusoikeus autoon oli siirtynyt hänelle, ja konkurssipesän velvoittamista antamaan hänelle autoa koskeva ajoneuvojen katsastuksesta ja rekisteröinnistä annetun asetuksen edellyttämä luovutuskirja.</p>
      </div>
      <div>
        <h3>Kihlakunnanoikeuden päätös 12.2.1985</h3>
        <p>Konkurssipesän vastustettua kannetta ja vaadittua korvausta oikeudenkäyntikuluistaan kihlakunnanoikeus on todennut, että Ranteen jutussa esittämän hänen ja Sumuvuoren Auto Oy: välillä 29.6.1984 tehdyn sopimuksen mukaan Ranne oli ostanut yhtiöltä kanteessa mainitun auton. Näyttämättä oli jäänyt, että kysymyksessä olisi ollut osamaksukaupasta annetun laissa tarkoitettu kauppa. Sopimuksen mukaan Ranne oli saanut auton heti hallintaansa. Omistusoikeus autoon oli sen sijaan siirtyvä hänelle vasta, kun kauppahinnasta laadittu vekseli oli kokonaisuudessaan maksettu. Ranne ei ollut näyttänyt, että hän olisi maksanut vekselin. Se, että yhtiö oli diskontannut vekselin Vähänkyrön Säästöpankkiin ja että Ranne oli tuomittu maksamaan vekseli pankille, ei vaikuttanut omistuksenpidätysehdon pysyvyyteen. Myöskään ei ollut esitetty muita seikkoja, joiden perusteella yhtiön tultua asetetuksi konkurssiin sen konkurssipesä olisi menettänyt oikeuden vedota sanottuun ehtoon. Sen vuoksi kihlakunnanoikeus on hylännyt kanteen ja velvoittanut Ranteen 2.000 markalla korvamaan konkurssipesällä jutusta kihlakunnanoikeudessa olleet kulut.</p>
      </div>
      <div>
        <h3>Vaasan hovioikeuden tuomio 10.4.1986</h3>
        <p>Hovioikeus, jonka tutkittavaksi Ranne oli saattanut jutun, on katsonut, ettei ollut syytä kihlakunnanoikeuden päätöksen muuttamiseen.</p>
      </div>
    </div>
    <div>
      <h2 id="19870051mhaku0">MUUTOKSENHAKU KORKEIMMASSA OIKEUDESSA</h2>
      <p>Ranne on pyytänyt valituslupaa sekä vaatinut hovioikeuden tuomion kumoamista ja kanteensa hyväksymistä. Valituslupa on myönnetty 13.10.1986. Konkurssipesä on antanut siltä pyydetyn vastauksen.</p>
    </div>
    <div>
      <h2 id="19870051yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Sumuvuoren Auto Oy on myynyt kysymyksessä olevan auton Ranteelle tämän kanteessa mainitulla sopimuksella. Sopimuksessa oleva ehto auton omistusoikeuden siirtymisestä sitoo Rannetta, vaikka kysymyksessä ei olekaan osamaksukaupasta annetun lain mukainen kauppa ja vaikka auto on luovutettu Ranteen hallintaan. Yhtiö on tosin diskontannut kanteessa tarkoitetun vekselin pankkiin ja Ranne on pankin kanteesta yksipuolisesti tuomiolla velvoitettu suorittamaan pankille vekselin määrä korkoineen, provisioineen ja protestikuluineen. Ranne ei ole kuitenkaan edes väittänyt maksaneensa tuomittuja määriä. Kun vekseli on asianmukaisesti protestoitu, yhtiö vekselin asettajana on edelleen siitä vastuussa. Yhtiön ei sen vuoksi voida katsoa saaneen maksua vekselistä. Omistusoikeus autoon ei näin ollen siirtynyt mainitun sopimusehdon mukaan Ranteella eikä yhtiön konkurssipesä ole velvollinen antamaan Ranteelle autoa koskevaa luovutuskirjaa.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Leivonen, Mörä, Nybergh, af Hällström ja Kilpeläinen</p>
        </div>
      </div>
    </div>
  </finlex:content>
</finlex:document>
