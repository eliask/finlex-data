<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870005</dcterms:identifier>
  <finlex:ecliIdentifier>ECLI:FI:KKO:1987:5</finlex:ecliIdentifier>
  <dcterms:title>KKO:1987:5</dcterms:title>
  <dcterms:description>
    <p>
      <strong>Konkurssi</strong>
      <span>Valvonta</span>
    </p>
    <p>
      <strong>Panttaus</strong>
      <span>Saatavan panttaus</span>
    </p>
    <p>
      <strong>Factoring</strong>
    </p>
  </dcterms:description>
  <finlex:registerNumber>S85/686</finlex:registerNumber>
  <dcterms:date pvm="19860313">1986-03-13</dcterms:date>
  <finlex:fileCopyNumber>160</finlex:fileCopyNumber>
  <dcterms:issued pvm="19870126">1987-01-26</dcterms:issued>
  <dcterms:abstract>
    <p>Factoringsopimuksen perusteella rahoitusosakeyhtiö A oli myöntänyt B oy:lle lainaa sekä B puolestaan siirtänyt A:lle lainasaatavan vakuudeksi tilisaatavan, joka B:llä oli C:ltä. B:n jouduttua konkurssiin A oli konkurssissa valvonut lainasaatavansa.</p>
    <p>Konkurssisäännön 32 §:n 1 momentista ilmenevän periaatteen mukaan A:n ei katsottu em. valvonnan johdosta menettäneen oikeuttaan sille lainasaatavan vakuudeksi siirrettyyn tilisaatavaan.</p>
  </dcterms:abstract>
  <p>KS 32 § 1 mom</p>
  <dcterms:tableOfContents>
    <a href="19870005aloa0">ASIAN KÄSITTELY ALEMMISSA OIKEUKSISSA</a>
    <a href="19870005mhaku0">MUUTOKSENHAKU KORKEIMMASSA OIKEUDESSA</a>
    <a href="19870005yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870005.kko">
    <div>
      <h2 id="19870005aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Turun raastuvanoikeudessa</h3>
        <p>Suomen Yritysrahoitus Oy ja Rautarakenne Luoma &amp; Järviö Oy olivat 30.9.1982 tehneet sopimuksen, jonka mukaan Rautarakenne Luoma &amp; Järviö Oy oli sitoutunut siirtämään kaikki laskusaatavansa Suomen Yritysrahoitus Oy:lle tämän sopimukseen perustuvien saatavien vakuudeksi. Siirto oli sisältänyt Rautarakenne Luoma &amp; Järviö Oy:n vakuutuksen siitä, että saatavan perusteena ollut työ oli asianmukaisesti suoritettu ja ettei saatavan perusteesta tai määrästä ollut erimielisyyttä. Siirto, joka oli ilmoitettava maksajalle merkitsemällä laskuihin siirtolauseke, oli ollut peruutettavissa vain Suomen Yritysrahoitus Oy:n suostumuksella eikä Rautarakenne Luoma &amp; Järviö Oy ollut sopimuksen mukaan oikeutettu ilman takaisinsiirtoa tai Suomen Yritysrahoitus Oy:n kirjallista suostumusta vastaanottamaan suoritusta siirretystä laskusaatavasta. Mikäli suoritus kuitenkin oli tapahtunut Rautarakenne Luoma &amp; Järviö Oy:lle, sen oli viipymättä suoritettava näin saadut varat Suomen Yritysrahoitus Oy:lle. Rautarakenne Luoma &amp; Järviö Oy oli sopimuksen perusteella siirtänyt Suomen Yritysrahoitus Oy:lle muun muassa Keskusosuusliike Hankkijalta olleet 8.3.1983 päivätyssä 48.800 markan määräisessä laskussa N:o 1355 ja 17.3.1983 päivätyssä 19.034 markan määräisessä laskussa N:o 1357 tarkoitetut saatavansa. Suomen Yritysrahoitus Oy:n myönnettyä Rautarakenne Luoma &amp; Järviö Oy:lle laskujen perusteella luottoa, laskun N:o 1355 osalta 39.040 markkaa ja laskun N:o 1357 osalta 15.000 markkaa, Suomen Yritysrahoitus Oy:lle oli 7.4.1983 saapunut kaksi 5.4.1983 päivättyä Keskusosuusliike Hankkijalle osoitettua hyvityslaskua, joilla laskut N:ot 1355 ja 1357 oli hyvitetty koko määriltään. Sen jälkeen kun Rautarakenne Luoma &amp; Järviö Oy oli asetettu konkurssiin 6.4.1983, oli Keskusosuusliike Hankkija, sen ja konkurssipesän 9.5.1983 tekemän sopimuksen perusteella, suorittanut laskussa N:o 1355 tarkoitetut 48.800 markkaa konkurssipesälle. Näin ollen sanottua laskua koskenut hyvityslasku oli ollut ilmeisesti perusteeton. Rautarakenne Luoma &amp; Järviö Oy oli jäänyt laskusaatavien luotottamista koskevan sopimuksen perusteella velkaa Suomen Yritysrahoitus Oy:lle 40.398 markkaa 42 penniä. Konkurssituomiossa 2.11.1983 Suomen Yritysrahoitus Oy:lle oli tuomittu konkurssipesän varoista maksettavaksi edellä mainittuun sopimukseen perustuvaa saatavaa enimmäismäärältään 45.117 markkaa 60 penniä 10,75 prosentin korkoineen 1.7.1983 lukien. Sen vuoksi ja kun konkurssipesä ei edellä esitetyn perusteella ollut ollut oikeutettu vastaanottamaan Keskusosuusliike Hankkijalta suoritusta laskussa N:o 1355 tarkoitetusta saatavasta ja konkurssipesä oli näin menetellessään saanut perusteetonta etua siltä osin kuin Suomen Yritysrahoitus Oy:llä oli ollut saatavaa Rautarakenne Luoma &amp; Järviö Oy:ltä, Suomen Yritysrahoitus Oy on vaatinut, että konkurssipesä velvoitettaisiin suorittamaan sille 40.398 markkaa 42 penniä 10,75 prosentin korkoineen.</p>
      </div>
      <div>
        <h3>Raastuvanoikeuden päätös 10.10.1984</h3>
        <p>Raastuvanoikeus on lausunut selvitetyksi, että Rautarakenne Luoma &amp; Järviö Oy oli sen jälkeen, kun Suomen Yritysrahoitus Oy oli luotottanut kanteessa mainitut Keskusosuusliike Hankkijalle osoitetut 48.000 ja 19.034 markan määräiset laskut, 5.4.1983 toimittanut osuusliikkeelle saman suuruiset hyvityslaskut sekä ilmoittanut tästä Suomen Yritysrahoitus Oy:lle, joka oikeudelle esitetyn tiliotteen mukaan oli hyväksynyt hyvitykset. Tämän vuoksi raastuvanoikeus on hylännyt kanteen ja velvoittanut Suomen Yritysrahoitus Oy:n korvaamaan Rautarakenne Luoma &amp; Järviö Oy:n konkurssipesän oikeudenkäyntikulut 5.000 markalla.</p>
      </div>
      <div>
        <h3>Turun hovioikeuden tuomio 26.4.1985</h3>
        <p>Hovioikeus, jonka tutkittavaksi Suomen Yritysrahoitus Oy oli saattanut jutun, on katsonut selvitetyksi, että Rautarakenne Luoma &amp; Järviö Oy:n Keskusosuusliike Hankkijalle osoittamassa laskussa N:o 1355 on ollut merkintä sen siirtämisestä Suomen Yritysrahoitus Oy:lle ja ohje, että lasku on maksettava ja voidaan pätevästi maksaa vain siirronsaajalle. Sen vuoksi ja kun konkurssipesä vastaanottaessaan suorituksen tuosta laskusta on tietänyt, että tuota laskua vastaava hyvityslasku oli merkityksetön ja että lasku oli maksettava Suomen Yritysrahoitus Oy:lle, hovioikeus on, kumoten raastuvanoikeuden päätöksen, velvoittanut Rautarakenne Luoma &amp; Järviö Oy:n konkurssipesän, joka oli perusteettomasti kieltäytynyt maksamasta Suomen Yritysrahoitus Oy:lle mainitusta laskusta vastaanottamaansa suoritusta, suorittamaan Suomen Yritysrahoitus Oy:lle sen vaatimat ja konkurssipesän määrältään oikeaksi myöntämät 40.398 markkaa 42 penniä 10,75 prosentin korkoineen haasteen tiedoksiantopäivästä 8.3.1984 lukien.</p>
      </div>
    </div>
    <div>
      <h2 id="19870005mhaku0">MUUTOKSENHAKU KORKEIMMASSA OIKEUDESSA</h2>
      <p>Suomen Yritysrahoitus Oy on antanut siltä vaaditun vastauksen. Rautarakenne Luoma &amp; Järviö Oy:n konkurssipesälle on myönnetty valituslupa 9.12.1985.</p>
    </div>
    <div>
      <h2 id="19870005yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Rautarakenne Luoma &amp; Järviö Oy on siirtänyt tilisaatavansa Keskusosuusliike Hankkijalta Suomen Yritysrahoitus Oy:lle vakuudeksi sen lainasaatavasta. Siirron jälkeen saatava on siirtosopimuksen mukaisesti kuulunut Suomen Yritysrahoitus Oy:lle eikä Rautarakenne Luoma &amp; Järviö Oy:llä ole ollut oikeutta ilman Suomen Yritysrahoitus Oy:n suostumusta Keskusosuusliike Hankkijaa hyvittämällä luopua saatavasta tai vastaanottaa siitä maksua. Siirto velvoittaa samalla tavoin Rautarakenne Luoma &amp; Järviö Oy:n konkurssipesää.</p>
        <p>Konkurssisäännön 32 §:n 1 momentista ilmenevän periaatteen mukaan Suomen Yritysrahoitus Oy ei ole menettänyt oikeuttaan sille Rautarakenne Luoma &amp; Järviö Oy:ltä olevan lainasaatavan vakuudeksi siirrettyyn tilisaatavaan Keskusosuusliike Hankkijalta sen johdosta, että se on valvonut lainasaatavansa Rautarakenne Luoma &amp; Järviö Oy:n konkurssissa.</p>
        <p>Konkurssipesän on edellä mainituilla perusteilla palautettava Suomen Yritysrahoitus Oy:lle sille siirron perusteella kuuluva, mutta konkurssipesän siirrosta huolimatta vastaanottama maksu.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Salervo, Portin, Mörä, af Hällström ja Roos</p>
        </div>
      </div>
    </div>
  </finlex:content>
</finlex:document>
