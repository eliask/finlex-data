<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870008</dcterms:identifier>
  <finlex:ecliIdentifier>ECLI:FI:KKO:1987:8</finlex:ecliIdentifier>
  <dcterms:title>KKO:1987:8</dcterms:title>
  <dcterms:description>
    <p>
      <strong>Tekijänoikeus</strong>
      <span>Valokuvaoikeus</span>
    </p>
  </dcterms:description>
  <finlex:registerNumber>S85/1361</finlex:registerNumber>
  <dcterms:date pvm="19860421">1986-04-21</dcterms:date>
  <finlex:fileCopyNumber>321</finlex:fileCopyNumber>
  <dcterms:issued pvm="19870206">1987-02-06</dcterms:issued>
  <dcterms:abstract>
    <p>Lehtivalokuvaajan työnantajalla, joka oli kustantanut filmimateriaalin, oli oikeus myös valokuvaajan työsuhteen päätyttyä pitää hallussaan tämän työssä ottamien valokuvien negatiivit.</p>
  </dcterms:abstract>
  <p>L oikeudesta valokuvaan</p>
  <dcterms:tableOfContents>
    <a href="19870008aloa0">MÅLETS HANDLÄGGNING I DE LÄGRE INSTANSERNA</a>
    <a href="19870008yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19870008.kko">
    <div>
      <h2 id="19870008aloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Käromål</h3>
        <p>Tom Wiklund har i stöd av Ålands Tidnings-Tryckeri Aktiebolag 2.9.1982 delgiven stämning anfört, att han 1.9.1969 -14.5.1981 hade varit anställd av bolaget som pressfotograf vid tidningen Åland. Enligt 1 § lagen om rätt till fotografisk bild hade den som framställt en fotografisk bild upphovsrätt till bilden. Enligt 5 § i 1980 års kollektivavtal mellan Graafisen Teollisuuden Työnantajaliitto - Grafiska Industrins Arbetsgivareförbund r.y. och Suomen Sanomalehtimiesten Liitto -Finlands Journalistförbund r.y. för den personal, som arbetar i tidningars, tidskrifters och lokaltidningars redaktioner samt i nyhets- och bildbyråer, till vilket avtal bolaget i egenskap av medlem i förenämnda arbetsgivareförbund var bundet, hade arbetsgivare beträffande bilder tagna av fotograf i arbetsförhållande såsom förläggare rätt till engångspublicering av det bildmaterial, som fotografen tagit i sitt arbete, varefter förfoganderätten återgick till fotografen. Efter det Wiklunds arbetsförhållande med bolaget hade upphört 14.5.1981 hade bolaget utan Wiklunds tillstånd i tidningen Åland under tiden 16.5. - 29.10.1981 publicerat 29 fotografier, som Wiklund hade framställt under sitt arbetsförhållande och vilka en gång tidigare hade publicerats.</p>
        <p>Ålands Tidnings-Tryckeri Aktiebolag hade även vägrat att till Wiklund återlämna negativen till sådana fotografier som han tagit under arbetsförhållandet och som redan en gång publicerats. Av denna anledning hade Wiklund förorsakats en förlust, då han inte i sitt arbete kunnat använda sig av bildmaterialet.</p>
        <p>På dessa grunder har Wiklund yrkat, att Ålands Tidnings-Tryckeri Aktiebolag skulle förpliktas att till Wiklund erlägga såsom i 19 § 1 mom. lagen om rätt till fotografisk bild avsett skäligt vederlag för olovligt utnyttjande av fotografierna sammanlagt 4.060 mark och såsom i 19 § 2 mom. sagda lag avsedd ersättning för annan förlust 15.000 mark, bägge beloppen jämte 5 procents ränta från stämningsdagen, samt mot ersättning för de faktiska materialutgifterna överlämna negativen till det bildmaterial Wiklund tagit under sitt arbetsförhållande och som en gång tidigare publicerats. Dessutom har Wiklund krävt ersättning för sina rättegångskostnader.</p>
      </div>
      <div>
        <h3>Bemötande</h3>
        <p>Ålands Tidnings-Tryckeri Aktiebolag har bestridit käromålet och anfört, att det på arbetsplatsen hade uppstått en praxis, enligt vilken bolaget hade rätt att flera gånger i sin tidning utan särskild ersättning publicera fotografier, som de anställda tagit. Wiklund hade för sin del rätt att överlåta utgivningsrätten till de fotografier han tagit under anställningsförhållandet, dock ej till vissa namngivna konkurrerande tidningar. Beträffande Wiklunds rätt hade även ingåtts ett skriftligt avtal. Detta förfaringssätt hade dessutom tillämpats i tolv års tid, och därför hade det blivit en del av arbetsavtalet. Denna praxis hade tillerkänt båda parterna en större förmån än vad som föreskrivits i kollektivavtalet.</p>
        <p>Bolaget har anfört, att Wiklund inte hade förvägrats rätt att använda filmmaterialet och att han aldrig anhållit om en sådan rätt. Bolaget har även bestridit Wiklunds yrkande att han skulle tillerkännas äganderätten till de negativ, som finns i tidningens arkiv.</p>
      </div>
      <div>
        <h3>Ålands häradsrätts utslag 28.8.1984</h3>
        <p>Häradsrätten har funnit utrett, att Wiklund under tiden 1.9.1969 - 14.5.1981 varit anställd såsom pressfotograf på tidningen Åland, som är en periodisk tidning, som utkommer i Mariehamn och ägs av Ålands Tidnings-Tryckeri Aktiebolag. Mellan parterna förelåg ett arbetsavtal varjämte parterna var bundna av ett kollektivavtal, som ingåtts mellan Graafisen Teollisuuden Työnantajaliitto - Grafiska Industrins Arbetsgivareförbund r.y. och Suomen Sanomalehtimiesten Liitto - Finlands Journalistförbund r.y. Parterna hade i skriftligt avtal 16.5.1978 överenskommit om en mera vidsträckt rätt för Wiklund beträffande fotografier, som han hade tagit i sitt arbete, än den som överenskommits i kollektivavtalets 5 §. Dessutom hade praxis på arbetsplatsen tillerkänt bolaget större förmåner än de som omnämnts i kollektivavtalet. Förmånerna hade utgjort en del av arbetsavtalet mellan parterna. Sålunda hade Wiklund rätt att utnyttja fotografierna för sina egna ändamål och även, med vissa undantag, upplåta utgivningsrätten vidare för egen räkning. Bolaget å sin sida hade rätt att i sin tidning utan extra vederlag återpublicera fotografier, som Wiklund tagit under sitt arbetsförhållande.</p>
        <p>Sedan Ålands Tidnings-Tryckeri Aktiebolag 14.5.1981 hävt Wiklunds arbetsavtal har bolaget i sin tidning publicerat sammanlagt 29 fotografier, som hade tagits av Wiklund under arbetsförhållandet och som tidigare åtminstone en gång publicerats i tidningen Åland.</p>
        <p>Häradsrätten har ansett, att bolagets rätt att publicera av Wiklund under arbetsförhållandet tagna fotografier efter det arbetsavtalet hävts, bör i brist på annan överrenskommelse bedömas enligt kollektivavtalets föreskrifter. Sedan Ålands Tidnings-Tryckeri Aktiebolag hade hävt Wiklunds arbetsavtal, kunde bolaget inte mera åberopa de villkor i arbetsavtalet, som var speciellt förmånliga för bolaget, vilket bolaget borde ha insett. Enligt 5 § 2 mom. i det kollektivavtal parterna var bundna av hade bolaget rätt att endast en gång publicera fotografierna. Eftersom bolaget likväl återpublicerat 29 av Wiklund tagna fotografier efter arbetsavtalets hävning har häradsrätten med beaktande av att Wiklund haft uteslutande rätt till fotografierna, med stöd av 1 § 1 mom. och 19 § 1 mom. lagen om rätt till fotografisk bild ålagt Ålands Tidnings-Tryckeri Aktiebolag att till Wiklund såsom skäligt vederlag för utnyttjandet av ifrågavarande bilder erlägga 1.450 mark, motsvarande 50 mark per fotografi, jämte 5 procents ränta räknat från 2.9.1982. Vid fastställandet av ersättningen har häradsrätten beaktat, att publicerandet skett utan Wiklunds samtycke men att fotografierna hade tagits under arbetsförhållandet och med begagnande av arbetsgivarens material.</p>
        <p>Beträffande Wiklunds yrkande på skadestånd för att han gått miste om möjligheten att med en väsentlig del av sin produktion deltaga i bland annat ett bildverk över Mariehamn, har häradsrätten funnit, att Wiklund inte förmått styrka, att bolaget på grund av sitt handlande skulle vara ansvarigt för förlusten.</p>
        <p>Wiklunds yrkande om att Ålands Tidnings-Tryckeri Aktiebolag skulle åläggas att mot skäligt vederlag till Wiklund återställa negativen till det bildmaterial Wiklund tagit under sitt arbetsförhållande och som en gång tidigare publicerats, har ogillats.</p>
        <p>Ålands Tidnings-Tryckeri Aktiebolag hade under arbetsförhållandet bekostat negativmaterialet. Den omständigheten, att materialet genom Wiklunds fotografering bearbetats, kunde inte konstituera äganderätt till negativen. Äganderätten till negativen kunde övergå till Wiklund endast medelst särskilt avtal eller en bestämmelse i arbetsavtal, kollektivavtal eller lag. Ålands Tidnings-Tryckeri Aktiebolag hade i häradsrätten klart meddelat, att bolaget inte var villigt att ingå ett civilrättsligt avtal om äganderätten.</p>
        <p>Förverkligandet av Wiklunds upphovsrätt till fotografierna förutsatte likväl, att Wiklund skulle ha tillgång till fotografierna. Bolaget hade under rättegången försäkrat, att det inte avsåg att förvägra Wiklund denna rättighet.</p>
        <p>Med beaktande av målets art har häradsrätten förordnat, att parterna själva skulle stå för sina av målet föranledda kostnader.</p>
      </div>
      <div>
        <h3>Åbo hovrätts dom 25.10.1985</h3>
        <p>Hovrätten, under vars prövning Wiklund och Ålands Tidnings-Tryckeri Aktiebolag har dragit målet, har funnit att Ålands Tidnings-Tryckeri Aktiebolag hade hävdat, att Wiklund även efter arbetsförhållandets upphörande skulle ha haft tillgång till de av honom under arbetsförhållandet tagna och av bolaget publicerade fotografiernas negativ. Wiklund hade emot detta påstående inte visat, att honom skulle ha förvägrats tillgång till dessa fotografiers negativ. Sålunda hade Wiklund inte visat, att bolaget härvid skulle ha förorsakat honom någon skada. På dessa och de av häradsrätten i övrigt anförda grunderna har hovrätten inte funnit skäl att ändra på det slutresultat, till vilket häradsrätten kommit. Vid denna utgång i målet fick parterna själva svara för sina rättegångskostnader i hovrätten.</p>
      </div>
      <div>
        <h3>Meddelande av besvärstillstånd och hörande av motparten</h3>
        <p>Wiklund har anhållit om besvärstillstånd och sökt ändring i hovrättens dom. Högsta domstolen har meddelat besvärstillstånd 12.2.1986. Ålands Tidnings-Tryckeri Aktiebolag har ingivit bemötande.</p>
      </div>
    </div>
    <div>
      <h2 id="19870008yloa0">HÖGSTA DOMSTOLENS AVGÖRANDE</h2>
      <p>Hovrättens dom ändras inte. I anseende till sakens beskaffenhet får Ålands Tidnings-Tryckeri Aktiebolag själv stå för sina kostnader i Högsta domstolen.</p>
      <div>
        <p>I avgörandet deltog justitieråden Salervo, Portin, Mörä, Hiltunen och Aro</p>
      </div>
    </div>
  </finlex:content>
</finlex:document>
