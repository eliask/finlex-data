<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870044</dcterms:identifier>
  <finlex:ecliIdentifier>ECLI:FI:KKO:1987:44</finlex:ecliIdentifier>
  <dcterms:title>KKO:1987:44</dcterms:title>
  <dcterms:description>
    <p>
      <strong>Kaavoitusalueiden jakolaki</strong>
    </p>
    <p>
      <strong>Muutoksenhaku</strong>
    </p>
  </dcterms:description>
  <finlex:registerNumber>M86/161</finlex:registerNumber>
  <dcterms:date pvm="19870115">1987-01-15</dcterms:date>
  <finlex:fileCopyNumber>1122</finlex:fileCopyNumber>
  <dcterms:issued pvm="19870406">1987-04-06</dcterms:issued>
  <dcterms:abstract>
    <p>Kaavoitusalueiden jakolain 96 §:n 1 momentissa tarkoitettua rasitetoimitusta koskevaan maaoikeuden päätökseen ei sanotun säännöksen ja mainitun lain 69 §:n 4 momentin sekä jakolain 332 §:n 1 momentin 5 kohdan mukaan saanut hakea muutosta.</p>
  </dcterms:abstract>
  <p>KaavJL 69 § 4</p>
  <p>KaavJL 96 § 1</p>
  <p>JL 332 § 1 mom 5 kohta</p>
  <dcterms:tableOfContents>
    <a href="19870044aloa0">ASIAN KÄSITTELY ALEMMISSA OIKEUKSISSA</a>
    <a href="19870044yloa0">MUUTOKSENHAKU KORKEIMMASSA OIKEUDESSA</a>
  </dcterms:tableOfContents>
  <finlex:content id="s19870044.kko">
    <div>
      <h2 id="19870044aloa0">ASIAN KÄSITTELY ALEMMISSA OIKEUKSISSA</h2>
      <p>As. Oy Westendintie 93:n hakemuksesta vireille tulleessa Espoon kaupungin 13. kaupunginosan korttelissa nro 13057 olevilla tonteilla nrot 3 ja 5 suoritetussa rasitetoimituksessa on sanotun yhtiön ja As. Oy Munkkiluodontie 43:n välillä 28.5.1974 tehdyn sopimuksen mukaisesti kaavoitusalueiden jakolain 85 §:n nojalla perustettu As. Oy Westendintie 93:n omistamaa tonttia nro 3 varten rasitteena pysyvä oikeus 26 autopaikan sijoittamiseen ja käyttämiseen As. Oy Munkkiluodontie 43:n omistamalla tontilla nro 5 toimituskartan osoittamassa paikassa.</p>
      <p>As. Oy Munkkiluodontie 43 on hakenut toimitukseen muutosta Espoon kaupungin rakennuslautakunnalta vaatien toimituksen kumoamista tai vaihtoehtoisesti toimituksen palauttamista kiinteistöinsinöörin uudelleen käsiteltäväksi.</p>
      <div>
        <h3>Rakennuslautakunnan päätös 4.10.1984</h3>
        <p>Hankittuaan As. Oy Westendintie 93:lta selityksen ja kiinteistöinsinööriltä lausunnon rakennuslautakunta on hylännyt As. Oy Munkkiluodontie 43:lta valituksen ja hyväksynyt toimituksen.</p>
        <p>Tyytymättömänä rakennuslautakunnan päätökseen As. Oy Munkkiluodontie 43 on hakenut siihen muutosta Etelä-Suomen maaoikeudelta vaatien rakennuslautakunnan päätöksen kumoamista ja korvausta oikeudenkäyntikuluistaan.</p>
      </div>
      <div>
        <h3>Etelä-Suomen maaoikeuden päätös 24.3.1986</h3>
        <p>Kuultuaan kiinteistöinsinööriä maaoikeus on katsoen, ettei ollut syytä rakennuslautakunnan päätöksen muuttamiseen, hylännyt As. Oy Munkkiluodontie 43:n valituksen.</p>
      </div>
    </div>
    <div>
      <h2 id="19870044yloa0">MUUTOKSENHAKU KORKEIMMASSA OIKEUDESSA</h2>
      <p>As. Oy Munkkiluodontie 43 on maaoikeuden antaman valitusoikeutuksen mukaisesti hakenut valittamalla muutosta maaoikeuden päätökseen vaatien sen kumoamista ja oikeudenkäyntikulujensa korvaamista. Kiinteistöinsinööri on antanut lausunnon valituksen johdosta.</p>
      <div>
        <h3>Perustelut</h3>
        <p>Kaavoitusalueiden jakolain 6 luvussa olevan 96 §:n 1 momentin mukaan muutoksenhausta sanotussa luvussa tarkoitetun rasitteen perustamista koskevaan rasitetoimitukseen on soveltuvin osin voimassa, mitä lain 4 luvussa on säädetty tontinmittauksesta. Mainitussa 4 luvussa olevan 69 §:n 4 momentin mukaan muutoksen hakemisesta maaoikeuden päätökseen on vastaavasti voimassa, mitä jakolaissa on säädetty maanmittaustoimituksen osalta. Jakolain 332 §:n 1 momentin 5 kohdan mukaan maaoikeuden päätökseen ei saa hakea muutosta, mikäli se koskee rasitteita. Valituksenalaisessa toimituksessa on ollut kysymys kaavoitusalueiden jakolain 6 luvussa tarkoitetun rasitteen perustamisesta. Edellä mainittujen lainkohtien mukaan maaoikeuden asiassa julistamaan päätökseen ei rasitetta koskevana siten saa hakea muutosta.</p>
      </div>
      <div>
        <h3>Päätöslauselma</h3>
        <p>Maaoikeuden antama valitusosoitus poistetaan ja As. Oy Munkkiluodontie 43:n valitus jätetään tutkimatta. Maaoikeuden päätös jää siis lainvoimaisena noudatettavaksi.</p>
      </div>
      <div>
        <p>Ratkaisuun osallistuneet: oikeusneuvokset Leivonen, Takala, Mörä, af Hällström ja Kilpeläinen</p>
      </div>
    </div>
  </finlex:content>
</finlex:document>
