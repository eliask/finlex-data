<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870024</dcterms:identifier>
  <finlex:ecliIdentifier>ECLI:FI:KKO:1987:24</finlex:ecliIdentifier>
  <dcterms:title>KKO:1987:24</dcterms:title>
  <dcterms:description>
    <p>
      <strong>Vahingonkorvauslaki</strong>
      <span>Korvattava vahinko</span>
    </p>
  </dcterms:description>
  <finlex:registerNumber>R86/261</finlex:registerNumber>
  <dcterms:date pvm="19860904">1986-09-04</dcterms:date>
  <finlex:fileCopyNumber>750</finlex:fileCopyNumber>
  <dcterms:issued pvm="19870310">1987-03-10</dcterms:issued>
  <dcterms:abstract>
    <p>Lääkärin taitovirheen seurauksena surmansa saaneen jälkeen olivat jääneet leski ja 4-vuotias lapsi. Keskussairaalaliitto velvoitettiin lääkärin työnantajana vahingonkorvauslain 3 luvun 1 §:n ja 5 luvun 4 §:n nojalla korvaamaan leskelle kuolemasta johtuneet kohonneet kodinhoito- ja perheen ylläpitokustannukset kunnes lapsi täyttää 12 vuotta. Korvausta vahvistettaessa otettiin huomioon lapselle tuleva perhe-eläke.</p>
  </dcterms:abstract>
  <p>VahL 3 luku 1 §</p>
  <p>VahL 5 luku 4 §</p>
  <dcterms:tableOfContents>
    <a href="19870024aloa0">ASIAN KÄSITTELY ALEMMISSA OIKEUKSISSA</a>
    <a href="19870024mhaku0">MUUTOKSENHAKU KORKEIMMASSA OIKEUDESSA</a>
    <a href="19870024yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870024.kko">
    <div>
      <h2 id="19870024aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Vaatimukset Turun raastuvanoikeudessa</h3>
        <p>Virallisen syyttäjän vaadittua Turun Yliopistollisen keskussairaalaliiton palveluksessa olevan anestesiaosaston lääkärin M:n tuomitsemista rangaistukseen siitä, että tämä oli toimiessaan 3.6.1983 vastaavana anestesialääkärinä suorittaessaan leikkausta A:n vaimolle B:lle huolimattomuudellaan ja varomattomuudellaan aiheuttanut sen, että B oli samana päivänä anestesian ja lihasjännitystä poistavan aineen aiheuttaman herkistymisreaktion seurauksena kuollut, A on yhtynyt syytteeseen ja vaatinut keskussairaalaliiton velvoittamista M:n työnantajana suorittamaan hänelle, paitsi muuta, korvaukseksi B:n kuolemasta aiheutuneita kohonneista kodinhoito- ja ylläpitokustannuksista 1.000 markkaa kuukaudessa 3.6.1983 alkaen, kunnes puolisoiden 13.10.1978 syntynyt poika täyttää 18 vuotta.</p>
      </div>
      <div>
        <h3>Raastuvanoikeuden päätös 3.12.1984</h3>
        <p>Raastuvanoikeus on katsonut selvitetyksi, että B oli syytteessä mainitun leikkauksen yhteydessä saanut yllättävän voimakkaan herkistymisreaktion ja myöhemmin samana päivänä kuollut. Koska M:n kerrotussa tilaisuudessa ei voitu katsoa laiminlyöneen noudattaa tarpeellista varovaisuutta ja huolellisuutta, raastuvanoikeus on hylännyt syytteen ja vahingonkorvausvaatimukset.</p>
      </div>
      <div>
        <h3>Turun hovioikeuden päätös 10.2.1986</h3>
        <p>Hovioikeus, jonka tutkittavaksi A oli saattanut jutun, on katsonut selvitetyksi, että M oli virassaan varomattomuudellaan aiheuttanut B:n kuoleman. Hovioikeus on sen vuoksi, samalla kun M tuomittiin rangaistukseen virassaan tehdystä kuolemantuottamuksesta ja suorittamaan korvausta oikeudenkäyntikuluista, vahingonkorvauslain 3 luvun 1 §:n nojalla velvoittanut keskussairaalaliiton suorittamaan A:lle, paitsi muuta korvausta, korvaukseksi B:n kuolemasta aiheutuneista kohonneista kodinhoito- ja perheen ylläpitokustannuksista 1.000 markkaa kuukaudessa 3.6.1973 lukien, kunnes A:n ja B:n poika täyttää 18 vuotta.</p>
      </div>
    </div>
    <div>
      <h2 id="19870024mhaku0">MUUTOKSENHAKU KORKEIMMASSA OIKEUDESSA</h2>
      <p>Tutun yliopistollinen keskussairaalaliitto on pyytänyt valituslupaa ja vaatinut hovioikeuden päätöksen kumoamista ja vahingonkorvausvaatimusten hylkäämistä. Valituslupa on myönnetty 28.4.1986. A on vastannut hakemukseen.</p>
    </div>
    <div>
      <h2 id="19870024yloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>A:n kodinhoito- ja perheen ylläpitokustannukset ovat, huomioon ottaen pojan ikä, B:n kuoleman johdosta kohonneet. Keskussairaalaliiton on vahingonkorvauslain 3 luvun 1 §:n ja 5 luvun 4 §:n mukaan korvattava tästä aiheutunut vahinko A:lle. Mainitut kustannukset vähenevät pojan varttuessa eikä niitä asiassa esitetystä selvityksestä päätellen enää ole hänen täytettyään 12 vuotta. Ottaen huomioon pojalle tulevat noin 1.500 markan suuruiset perhe-eläkkeet, keskussairaalaliiton korvattavien kodinhoito- ja perheen ylläpitokustannusten määrä arvioidaan 500 markaksi kuukaudessa.</p>
      </div>
      <div>
        <h3>Päätöslauselma</h3>
        <p>Hovioikeuden päätöstä muutetaan siten, että keskussairaalaliiton A:lle kohonneista kodinhoito- ja perheen ylläpitokustannuksista maksettavaksi tuomittu korvaus alenee 500 markkaan kuukaudessa kesäkuun 3 päivästä 1983 lukien ja määrätään, että tämä korvaus on suoritettava kunnes poika täyttää 12 vuotta.</p>
        <div>
          <p>Ratkaisuun osallistuneet: oikeusneuvokset Saarni-Rytkälä, Heinonen, Ådahl, Nybergh ja af Hällström</p>
        </div>
      </div>
    </div>
  </finlex:content>
</finlex:document>
