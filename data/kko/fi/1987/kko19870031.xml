<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870031</dcterms:identifier>
  <finlex:ecliIdentifier>ECLI:FI:KKO:1987:31</finlex:ecliIdentifier>
  <dcterms:title>KKO:1987:31</dcterms:title>
  <dcterms:description>
    <p>
      <strong>Konkurssi</strong>
      <span>Konkurssin edellytykset</span>
      <span>KS 6 §:n 1 momentin d kohta</span>
    </p>
  </dcterms:description>
  <finlex:registerNumber>S86/859</finlex:registerNumber>
  <dcterms:date pvm="19870107">1987-01-07</dcterms:date>
  <finlex:fileCopyNumber>883</finlex:fileCopyNumber>
  <dcterms:issued pvm="19870319">1987-03-19</dcterms:issued>
  <dcterms:abstract>
    <p>Velkoja A oli, kehotettuaan ensin konkurssisäännön 6 §:n 1 momentin d kohdassa edellytetyllä tavalla B:tä, joka oli kauppias, maksamaan A:n erääntyneen laskusaamisen, vaatinut B:n omaisuuden luovutettavaksi konkurssiin. Hakemuksen johdosta kuultavaksi kutsuttu B oli jäänyt saapumatta oikeuteen.</p>
    <p>Kun velkoja ei ollut näyttänyt, että sillä oli B:ltä konkurssisäännön 6 §:ssä tarkoitettu selvä ja riidaton saaminen, hakemus hylättiin.</p>
  </dcterms:abstract>
  <p>KS 6 § 1 mom d kohta</p>
  <dcterms:tableOfContents>
    <a href="19870031aloa0">ASIAN KÄSITTELY ALEMMISSA OIKEUKSISSA</a>
    <a href="19870031mhaku0">MUUTOKSENHAKU KORKEIMMASSA OIKEUDESSA</a>
    <a href="19870031yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870031.kko">
    <div>
      <h2 id="19870031aloa0">ASIAN KÄSITTELY ALEMMISSA OIKEUKSISSA</h2>
      <p>Kaijuska Ky E-K Järvinen &amp; Co on Rovaniemen kihlakunnanoikeudelle 6.11.1985 antamassaan hakemuksessa lausunut, että kommandiittiyhtiöllä oli tuolloin Rovaniemen kaupungissa asuneelta liikkeenharjoittajalta Heino Hannes Hietalalta 1.923 markan 20 pennin suuruinen erääntynyt ja riidaton laskusaaminen. Koska Hietala oli konkurssisäännön 6 §:n 1 momentin d kohdassa tarkoitettu kauppias ja koska hän ei ollut kahdeksassa päivässä asianmukaisen maksukehotuksen saatuaan eikä sen jälkeenkään täysin suorittanut kysymyksessä olevaa velkaansa, kommandiittiyhtiö on vaatinut, että Hietalan omaisuus määrättäisiin luovutettavaksi konkurssiin.</p>
      <p>Hakemuksen johdosta kihlakunnanoikeus oli päättänyt toimittaa velallisen kuulustelun 4.12.1985. Hietala, joka oli haastettu saapumaan kuulusteluun, ei ollut tullut paikalle.</p>
      <p>Kihlakunnanoikeus on 4.12.1985 julistamassaan päätöksessä lausunut, että kommandiittiyhtiön hakemus perustui laskuun, joka ei sinänsä ollut täytäntöönpanokelpoinen. Jäämällä pois oikeudesta Hietala ei ollut myöntänyt hakijan saamista oikeaksi. Kysymyksessä ei siten ollut konkurssisäännön 5 §:ssä tarkoitettu selvä ja riidaton saaminen. Sen vuoksi kihlakunnanoikeus on hylännyt hakemuksen.</p>
      <p>Rovaniemen hovioikeus, jonka tutkittavaksi kommandiittiyhtiö oli valittamalla saattanut asian, on päätöksessään 28.5.1986 lausunut, ettei kommandiittiyhtiö ollut näyttänyt, että sillä olisi Hietalalta konkurssisäännön 6 §:ssä tarkoitettu selvä ja riidaton saaminen. Sen vuoksi hovioikeus on jättänyt asian kihlakunnanoikeuden päätöksen lopputuloksen varaan.</p>
    </div>
    <div>
      <h2 id="19870031mhaku0">MUUTOKSENHAKU KORKEIMMASSA OIKEUDESSA</h2>
      <p>Kommandiittiyhtiö on pyytänyt valituslupaa ja vaatinut, että Hietalan omaisuus määrätään luovutettavaksi konkurssiin.</p>
      <p>Korkein oikeus on myöntänyt kommandiittiyhtiölle valitusluvan 3.9.1986.</p>
      <p>Hietala on antanut häneltä pyydetyn vastauksen.</p>
    </div>
    <div>
      <h2 id="19870031yloa0">KORKEIMMAN OIKEUDEN RATKAISU</h2>
      <p>Hovioikeuden päätöstä ei muuteta.</p>
      <div>
        <p>Ratkaisuun osallistuneet: oikeusneuvokset Grönqvist, Takala, Mörä, Nybergh ja af Hällström</p>
      </div>
    </div>
  </finlex:content>
</finlex:document>
