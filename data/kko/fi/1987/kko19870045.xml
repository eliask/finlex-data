<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870045</dcterms:identifier>
  <finlex:ecliIdentifier>ECLI:FI:KKO:1987:45</finlex:ecliIdentifier>
  <dcterms:title>KKO:1987:45</dcterms:title>
  <dcterms:description>
    <p>
      <strong>Purku</strong>
    </p>
    <p>
      <strong>Syyntakeisuus</strong>
      <span>Ehdonalainen vapaus</span>
      <span>Ajokielto</span>
    </p>
  </dcterms:description>
  <finlex:registerNumber>H86/412</finlex:registerNumber>
  <dcterms:date pvm="19870115">1987-01-15</dcterms:date>
  <finlex:fileCopyNumber>1135</finlex:fileCopyNumber>
  <dcterms:issued pvm="19870407">1987-04-07</dcterms:issued>
  <dcterms:abstract>
    <p>Lainvoimaista päätöstä, jolla ymmärrystä vailla olevana teoistaan rangaistukseen tuomitsematta jätetty oli julistettu menettäneeksi ehdonalainen vapautensa ja määrätty ajokieltoon, oikaistiin siten, että lausumat ehdonalaisen vapauden menettämisestä ja ajokiellon määräämisestä poistettiin.</p>
  </dcterms:abstract>
  <dcterms:tableOfContents>
    <a href="19870045aloa0">ASIAN KÄSITTELY ALEMMISSA OIKEUKSISSA</a>
    <a href="19870045yloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19870045.kko">
    <div>
      <h2 id="19870045aloa0">ASIAN KÄSITTELY ALEMMISSA OIKEUKSISSA</h2>
      <p>Turun raastuvanoikeus oli 20.2.1985 julistamallaan päätöksellä lukenut A:n syyksi 4.3.1984 yhdellä teolla tehdyt moottoriajoneuvon luvattoman käyttöönottamisen ja törkeän rattijuopumuksen, 11.5.1984 tehdyn moottoriajoneuvon törkeän luvattoman käyttöönottamisen yrityksen, 31.5.1984 tehdyn varkauden, 28.7.1984 tehdyn varkauden yrityksen sekä 31.7.1984 tehdyt varkauden ja kaksi varkauden yritystä ja 1.8.1984 tehdyn virkamiehen väkivaltaisen vastustamisen.</p>
      <p>Raastuvanoikeus oli katsoen A:n olleen rikokset tehdessään ymmärrystä vailla jättänyt hänet rikoslain 3 luvun 3 § 1 momentin nojalla niistä rangaistukseen tuomitsematta. A:n 19.1.1984 alkanut ehdonalainen vapaus oli kuitenkin julistettu menetetyksi ja hänet oli määrätty ajokieltoon 31.12.1986 päättyväksi määräajaksi. Koska päätös siltä osin kuin A oli määrätty menettämään ehdonalainen vapautensa oli ristiriidassa rikoslain 3 luvun 3 §:n säännöksen tarkoituksen ja tavoitteiden kanssa, apulaisoikeuskansleri on esittänyt asian Korkeimmalle oikeudelle sellaista toimenpidettä varten, johon on aihetta.</p>
    </div>
    <div>
      <h2 id="19870045yloa0">KORKEIMMAN OIKEUDEN RATKAISU</h2>
      <div>
        <h3>Perustelu</h3>
        <p>Raastuvanoikeus on todennut A:n olleen rikokset tehdessään ymmärrystä vailla ja jättänyt hänet niistä rangaistukseen tuomitsematta. Ymmärrystä vailla olevana tehtyjen rikosten johdosta A:ta ei olisi tullut julistaa menettäneeksi ehdonalaista vapauttaan. Ajokieltoon voidaan määrätä vain rangaistukseen tuomittu. A:ta ei siten olisi myöskään saanut määrätä ajokieltoon.</p>
      </div>
      <div>
        <h3>Lainkohdat</h3>
        <p>Oikeudenkäymiskaari 31 luku 8 § 4 kohta ja 14 § 1 mom.</p>
        <p>Rikoslaki 3 luku 3 § 1 mom.</p>
        <p>Tieliikennelaki 74 § 1 mom.</p>
      </div>
      <div>
        <h3>Päätöslauselma</h3>
        <p>Turun raastuvanoikeuden 20.2.1985 julistamaa päätöstä oikaistaan siten, että lausumat ehdonalaisen vapauden menetetyksi julistamisesta ja ajokiellon määräämisestä poistetaan.</p>
        <div>
          <p>Ratkaisuun osallistuneet: oikeusneuvokset Ailio, Hiltunen, Aro, Roos ja Tulenheimo-Takki</p>
        </div>
      </div>
    </div>
  </finlex:content>
</finlex:document>
